#-*- mode: mandoku-view; -*-
#+TITLE: 華嚴經探玄記
#+DATE: 2015-09-28 22:53:18.504031
#+PROPERTY: JUAN 6
#+PROPERTY: LASTPB  <pb:KR6e0004_TKD_47-0557a>
#+PROPERTY: ID KR6e0004
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
#+PROPERTY: LASTPB  <md:KR6e0004_T_005-0212b>
<pb:KR6e0004_TKD_47-0557a>¶
嚴經探玄記卷第六(盡此第四會)
¶¶宋元魏國西寺沙門法
藏述¶佛昇依摩天宮自在品¶第
十五初釋名者有二先會名約處名夜摩天
會<md:KR6e0004_T_006-0212c>¶約法名十行會准釋可知二品名者佛是¶化
主依體起用赴機云昇應感何處所謂¶夜摩夜
摩者若具云蘇夜摩蘇者此云善¶也夜摩此云
時也謂此天無日月可知時¶節故大集經云觀
赤蓮華開是晝靑蓮華開¶是夜倶舎論釋名唱
樂天亦名多戲樂天¶天者是淨義光明義此天
著樂全不念善¶賴有孔雀王菩薩及彼天主名
牟修樓陀天¶王毎以開導或實天失伴悲泣告
王或¶化天墮水怖令生猒故也問前後倶是不
離¶而昇應齊名自在何故此會獨標自在荅¶不
動昇遊此空居天過前地居故稱自在¶創越地
居不同兜率故獨標名又約行¶入玄過前解故
以自在表之又以解行¶相接故次忉利而至夜
摩倶是内凣不同¶前信以感果在此表行離相
故届此空¶天二來意者亦二初會來謂依解
起行故¶荅前十行問故來也二品來者謂明法
¶是前會住極昇天是此會由致鄰接次第是¶故
須來又明法解深起用入行是故昇天¶故須來
也此約法弁三宗趣中亦二初會¶宗者約人
化主及助化約法敎事及義理¶皆各體相用相
融無㝵准前知之伹就行¶爲異二品宗者嚴處
請佛如來赴感是此¶所明四釋文者此會有
四品經初二是¶序後二正說前中二初是請佛
序後是讃佛¶序又初是佛昇天後菩薩集以佛
是主
<pb:KR6e0004_TKD_47-0557b>
探¶玄記第六第二愊故居
於先菩薩是伴次居後又初果後因初能¶化後
所化故也初中科文一釋同前會初說<md:KR6e0004_T_006-0213a>¶又釋有
七初十方覺樹法王同現二十方諸¶佛各昇夜
摩三十方天王各嚴座請佛四¶十方諸佛受請
昇殿五十方天王獲益歎¶佛六十方諸佛同昇
華座七十方寶殿各皆¶廣博何故皆於十方同
弁以圓敎法門亘¶周法界凡一法起必一切倶
現是故將說此¶法理非偏局故致十方無盡同
說卽一說¶一切說等故也此中有三重無㝵一
一卽多故¶一樹下佛卽一切樹下也二動卽靜
故樹下¶之佛卽昇天也三動靜則一多故是故
一切¶處不動昇天也此是十佛具德無礙圓融
之¶相非餘宗所弁思准之文中前之二叚同¶前
會釋就第三嚴請中有三初遥覩勝緣¶二嚴座
表根三請佛顯欲嚴座中初揔後¶別前會一万
此中十万者表位増相又前殿¶非寶此中寶嚴
者顯行可貴具德之相別中¶有二十三句初
七弁器世閒莊嚴次十万天¶子下七句顯衆
生世閒莊嚴後十万如來下九¶句智正覺世間
莊嚴又釋初七外事嚴次六¶内報嚴後十法門
嚴法門嚴中初句因相¶二果相三德相四定相
五願相六勝相七¶法相八用相九妙相十敎相
三請佛中初¶結前後正請第四受請昇殿顯機
緣相契¶先明此土後類餘方第五天王獲益中
亦¶先弁此界後類餘方前中先得定益後發¶惠
益慧中先憶自善根後歎昔十佛顯今¶處勝理
實過去一切諸佛皆同於此說十行¶法然今爲
表位相漸増故於前會十佛向¶前次第舉此名
<pb:KR6e0004_TKD_47-0557c>
探玄記第六第三愊稱佛等十佛歎
之向後迦<md:KR6e0004_T_006-0213b>¶葉等向前諸餘佛非不皆
曾同於此處說¶十行法第六昇座第
七廣殿並准前可¶知¶菩薩說偈品¶第
十六初釋名者自體妙因行集文班
敎則顯彰故¶云菩薩說偈餘義幷來
意及宗並同前釋¶四釋文者三義同
前初集衆内先此界¶後類通前中初
顯所從來處後佛神力不明¶菩薩集
來前中初分量遠近者顯位漸増故
¶前百此十万等餘分齊同上准之二
正顯¶本處三世閒相世界同名慧者
用前解慧¶爲行所依故也佛名同眼
者表行心見¶法明白故又表行諸度
導引世閒故也¶菩薩同名林者表行
法界之行成法界之¶德德高方樹行
廣釋林十度欝爾齊修万¶行森然潜
發法況相似故名爲林餘文可知¶第
二放光中足指是光出處伹足指有
行¶住二力前彰住此顯行故別也餘
同前釋¶第三偈讃中十菩薩偈卽爲
十叚初一揔¶敍此會事理後九別顯
佛德義門先德林¶者標別說人以是
會主故先首說承佛¶力顯歎說所依
普觀十方者四意一地論云¶顯無我
慢無偏心故二顯所說法遍十¶方故
三十方等化故四十方夜摩同有此
¶說合會同時而方說故十一行偈分
二初¶七揔舉會中事後四歎佛自在
德前中初一¶頌此品放光事以近故
先顯也次二頌前品¶中事於中初一
半頌此界下半頌類餘十¶方次三頌
此品中事卽十方處通頌顯示次<md:KR6e0004_T_006-0213c>¶一
頌不離覺樹而至夜摩等文人中是
前¶一一閻淨也道場是前菩提樹下
也下四¶歎佛
<pb:KR6e0004_TKD_47-0558a>
探玄記第六第四愊德中
初一歎佛德深用廣各半偈顯¶次二釋前用廣
謂一應世離世亦各半顯二¶一多無㝵上半標
下半釋此卽現一盧舎那¶身一切樹王下現者
是也後一釋前德深¶亦上半標下半釋可知第
二悟因果益故¶名慧林十偈分二初一標章
謂上半舉佛¶德難逢明値可慶下半舉衆難遇
顯値¶可欣離垢大人是菩薩也後九釋中初一
¶釋菩薩衆難遇所以上半顯自智明下半¶弁益
物勝後八釋佛德難遇所由於中初¶六正顯佛德
後二約解校量前中初一明¶佛爲燈破闇二六
度圓照三勝德超情四¶寂用益生五見聞獲益
六因深果厚下明知¶解益中初一寄對供佛校
量解益後一寄¶對廣施以彰迷損第三由悟
殊勝法故¶名勝林十偈分二初四歎佛光深廣
後六¶明照理見佛前中初二舉喻後二法說前
¶中八句初句喻佛成佛之時二喻佛心垢障¶盡
三喻佛身放淨光謂曰喻佛身也四喻¶光普照
五喻光廣多六喻不知邊七喻智¶尙不知八喻
何况愚癡等下法說中初一¶顯光廣大後一顯
光甚深以同法性下六¶中初三離相次一離性
後二釋疑前中一¶離三世相二離生滅相下半
眀觀益後諸¶偈皆准此三離所有相次一離性
以從緣¶虛假是故無性無性故無所解也次二
釋¶疑顯無生疑云若緣起無性何因有生釋<md:KR6e0004_T_006-0214a>¶云
由所生故所生卽是妄想以妄想依緣¶而起
故名所生由此妄想執故說有生而¶實無生此
約所執性又釋所生是果由待¶對此果說因能
生果旣依他無生因亦無¶待故不注也此
<pb:KR6e0004_TKD_47-0558b>
探玄記第六第五愊約緣
起性又釋所言有生¶者眀如來藏隨緣義也由
所生者由能¶熏熏故是故隨緣能熏旣虛所熏
不動故¶亦無生以彼能熏亦是心之所生故名
所生¶也此約圓成性此偈是待所生泯能生後
¶偈類能遣所生故云所生觀亦如是也¶第四
由信樂深理不懼惡趣故名無畏林¶十偈分五
初二眀聞信此佛所說法益先¶弁所聞此處者
此華藏處也又是此佛所說¶法處上二句顯廣
大次句弁隨緣下句顯¶不變後一偈顯聞信此
法利益也二有二¶偈眀聞餘方佛法有益先眀
所聞初半顯¶聞處廣也次句所聞深也下句聞
不忘也¶後偈彰利益上半牒前所聞次句用之
求¶佛下句眀求必得故云究竟等也三有二¶偈
眀聞信過去佛法有益各上半擧所信¶下半眀
信益可知四有二偈閒信現在佛¶法有益於中
初句能信次二句所信佛下¶句所信法後偈顯
益以得聞難聞故也又釋¶前偈上半眀信現佛
下半眀信益謂彼由¶此信成等正覺等也後偈
顯法勝難聞也¶五有二偈揔結上來一切佛法
結勸修學¶於中初偈勸持勸說初句牒上法次
句勸¶持次句勸說下句歎勝勸之後偈勸持勸
¶行上半勸行由勤修行成二嚴也次句<md:KR6e0004_T_006-0214b>¶勸持與
前別者前由持故能說此由持故¶能行下句眀
修行利益謂得菩提也第¶五離無慚分別故
名慚愧林十偈分二前¶九別歎佛法後一雙結
前二前中初一歎¶佛所證法上半法勝下半信
益後八歎佛能¶證智有二初一眀證法周盡上
半眀一切¶佛說自所證次句眀一佛慧證
<pb:KR6e0004_TKD_47-0558c>
探玄記第六第六愊無不盡是¶故難思也後七
明無證爲證於中初一標¶章謂上半無證下半
爲證謂上半中有五¶一約智釋謂此正證無分
別智不從世¶閒分別智生亦不從愚癡及色法
等生故¶攝論云此智非智非非智非智非是分
別¶智非非智非是色法此中非智據愚癡也¶二
約境釋謂所證理智伹爲了因非生因¶故愚癡
無智生了倶非故皆云不生也三¶約境智正會
釋謂智如境故非智境如智¶故非無智四約寂
照釋謂智卽寂故非智¶不失照故非無智五約
絕待釋謂智相盡¶故非智無智可待故非無智
也下半中¶如此無智之智方能照法滅闇故爲
證也¶後六偈中初五釋上半章後一釋下半章
¶五中皆上半舉喻下半法合初一愚智性別¶喻
二同成虛妄喻三二性相乖喻四愚智¶緣隔喻
五用無相成喻此五皆顯愚智事¶別倶不眞故
迷悟斯絕智相盡也後一釋¶妙智勝用中上半
舉喻伽陀此云良藥謂¶能除一切毒下半法合
可知後一雙結中¶上半結佛智勝下半結上
法勝第六勤¶觀理事而無分別故名精進林十
偈揔歎<md:KR6e0004_T_006-0214c>¶佛照無差別智初一揔餘九別前中諸
法性¶相無差別義唯佛能知然委細具知名分
別¶知也次句備知下句深知別中皆初喻後¶法
初一眞妄交徹喻謂依眞起妄如金現¶色非法
是妄喻以金色無體卽眞故性無¶別又眞心隨
緣爲法非法心體不殊故性¶無別是故楞伽云
如來藏作善不善因又¶涅槃云與不善倶名爲
無眀與善法倶說¶之爲眀眀與無眀其性無二
無二之性卽¶是實性
<pb:KR6e0004_TKD_47-0559a>
探玄記第六第七愊
此之謂也維摩經不二法門品皆¶是此義也二
兩倶無實喻謂衆生約内報¶喻法非衆生約外
器喻非法皆無定性¶倶不有又釋以衆生卽無
我故衆生不¶眞無我不㝵衆生故非衆生亦不
眞理¶事相奪故皆不眞經云於我無我無二者
¶是無我義又以衆生卽非故非相亦離故皆¶不
眞也法合可知三生無滅相喻謂生法¶卽無生
猶如無滅相又此未來當相卽無¶猶如未來無
過去相四滅無生相喻謂生¶法卽不生猶如巳
滅法又過法卽無過猶¶如無現未五法體離取
喻謂涅槃離相故不¶可取約報煩惱滅處說餘
無餘而實滅理¶無有差別六性無差別喻謂數
法不殊法同¶空性七隨緣成異喻謂以十數爲
本増至¶多十智慧於上作百千等解故云差別
然¶於彼數皆是諸十故云皆是本數況彼眞理
¶隨緣成異求彼異法不異一眞略無法¶合八體
堅無壞喻謂雖同有爲而恒常湛¶然九執異乖同
喻可知第七達世閒空<md:KR6e0004_T_006-0215a>¶名力成就林偈竟明
會染淨空顯歎眞¶佛十偈分二前九會境後一
成行前中初¶六約緣起性以顯無生後三約所
執性以¶顯無相前中二初四顯世法不生後二
類¶顯出世前中初二生空後二法空前中初一
¶偈半推末歸本後半以本顯末謂心隨熏¶變以
作衆生心旣如幻不眞卽心衆生寧¶容有實下
二中初由不知世閒虛故還復¶輪轉於空世閒
後由不知世閒苦故而常¶流轉於苦世閒此中
世閒非自作非他作¶有四重一約外道(云云)下二類
出世中初¶標謂翻此世閒名爲出世閒世閒旣
<pb:KR6e0004_TKD_47-0559b>
探玄記第六第八愊空寧
¶有出世而可取耶故云二倶非眞上半理¶實下
半情妄後偈精中初三句釋顯世空¶下句無世
對故出世亦不眞又准此文伹¶遮世名出無別
表示故亦空也二約所執¶無相中亦二初二世
閒空後一類出世前¶中初一徵情後一顯理前
中初句徵體次¶句徵相下二句眀凡迷失後偈
中上半眀¶情執無下半眀理性顯後類出世中
佛及¶法是出世並約情計倶無所有下明成行
¶上半滅妄見眞下半眀法佛常現第八¶照佛
法身名堅固林歎佛法身體寂十偈¶分二初七
顯法後三成觀前中初二標能¶所二章先顯所
歎體寂謂地生草木然¶於地中求草木種實不
可得喻佛應機現¶有差別於佛求別竟不可得
故下云無量¶身非佛等後顯能歎平等可見下
五廣釋¶中先三偈釋前能歎空一眀業非有二
以<md:KR6e0004_T_006-0215b>¶業類身身亦非有三以業身類識識亦非¶有
下二偈釋前所歎非有中先眀應機大¶用後眀
體非若干下三眀行益中一證見¶法身益二破
相歸眞三證實離相第九¶由觀心眞如故名
如來林十偈分二初六¶眀心作凡後四眀心起
聖前中初四偈半¶舉喻後一半法合前中初二
提畫師造畫¶喻喻妄法依眞次二眀畫心造畫
喻喻妄¶依心後半眀畫師不知畫心喻喻緣
起無¶知此中意說一切衆生皆依眞緣起本識
¶之心隨名言有支我執等熏有六道身現緣¶起
虛假不礙無不壞有是故會攝有其二¶門若會
緣從實卽差別相盡唯一眞如若攝¶末歸本卽
六道異形唯心而轉約初緣起不¶存是眞如
<pb:KR6e0004_TKD_47-0559c>
探玄記第六第九愊門故約後緣起不壞是生
滅門¶故是故存壞無二唯一緣起二門無礙唯
是¶一心故起信論云依一心法有二種門一¶心
眞如門二心生滅門然此二門皆各揔攝¶一切
法此之謂也今此文中畫亦二義一依¶壁故唯
平也二依畫師巧心故似有高下¶也初二偈眀
初門謂初偈上半喻隨熏布¶異次句顯異在妄
情下句相盡同眞四大¶喻眞心也彩色喻緣起
虛相也後偈上半¶眀眞妄不卽上句眀能造非
所造喻攝妄¶之眞不卽妄以性眞故下句眀所
造非能¶造喻依眞之妄不卽眞以性虛故下半
¶眀妄不離眞謂以虛徹眞虛盡眞現故云¶不離
是故不離不異不卽思之次二偈眀畫¶像依畫
心喻後生滅門此畫師心喻本識等<md:KR6e0004_T_006-0215c>¶能變之心
畫色喻五藴身所變之報上半眀¶能所不卽下
半顯本末不離謂以心本形¶末所以不卽心變
爲報是故不離此眀心¶能變境心體非境境從
心變境相非心從¶心變故境不離心能變境故
心不離境¶是故雖不卽不離而要唯是識非唯
境也¶問前偈但眀彩不離四大不眀四大不離
¶彩何故與此不同耶荅前眀眞不變妄此¶顯心
變於境故不同也後偈上半眀畫師¶工巧心喻
能變識無住爲本故難思也下半¶顯所現畫色
喻所變相各從心現無體可¶相知後半畫師不
知此畫皆從心現喻諸¶衆生迷自心量下一偈
半法合可知第二¶眀心起佛中如心佛亦爾將
凡類佛如¶心造凡作佛亦爾皆從心起如佛
衆生然¶將佛類凡下二句會以顯同謂心作佛
心¶佛無別心作凡夫
<pb:KR6e0004_TKD_47-0560a>
探玄記第六第十愊心凡
無別能所依同故¶云無別也又釋此是第二結
勸修學中初¶一偈融結本末本未有三一唯本
謂眞理以¶就性淨本覺名佛二唯未謂所變衆
生三¶倶謂能變之心以依眞能變故此三緣起
¶融通無㝵隨一全攝餘性不異故云無差¶別也
次一舉益勸修上半眀佛巳知舉上¶勸下次句
勸下同上下句結眀知益次一¶偈眀身心不卽
不離上半身心相別故不卽¶下半依心現身故
不離下一偈勸修上半¶舉所求下半勸依理觀
謂此會心入實則¶是如來返此爲去故也又釋
亦是心變佛¶相而現故也第十知佛體用深
廣故名智<md:KR6e0004_T_006-0216a>¶林十偈分三初三歎佛法身離相次
一眀¶能歎佛得大功德後六歎佛應現色聲前
¶中初一眀離六塵相謂初句離香味觸三¶鹿故
云不可取也次句離色塵次句離聲¶塵下句離
法塵次一離量無量相無量是¶多有量是少皆是
妄計倶不可取次一離¶言說相有二義一謂如
八時不應說而說¶故自他無益二不知法身非
言說境而謂¶如言而爲他說則墮有無四謗等
故欺誑¶自他如下隨聲取義五過失等是也上
二¶偈眀法身心行處滅此偈眀言語路絕故不
¶可思議也第二一偈眀歎佛所得功德可¶知第
三歎佛應現德六偈分二初三眀佛¶身相謂無
身現身身則無身後三眀佛語¶相謂無聲現聲
聲則無聲前中一所現非眞¶喻謂如如意珠以
黃衣映則作黃色此¶有二義一珠非黃而現黃
二所現之黃非¶實黃佛身亦爾機映而現二義
同喻故下句¶荅云亦如是也如智慧莊嚴
<pb:KR6e0004_TKD_47-0560b>
探玄記第六第十一愊
經廣說此¶喻應知二能現離見喻謂依空現色
而空¶非可見喻佛應機現色而佛非色不可見
¶也下一舉法合謂佛地大智有二義一圓¶眀義
前喻顯之二離相義後喻顯皆有¶應機現色而
非色故云莫能覩也准此¶文自受用身無色等
麤功德眀矣佛地論¶(云云)第二眀佛言聲中初一
眀非聲非不聲¶各半偈顯以依詮會實故云離
聲不知也¶次一歎深勸學莊嚴無上道趣實之
益遠¶離諸妄捨虛之益後一明非說非不說各<md:KR6e0004_T_006-0216b>¶半
偈顯可知亦是佛地無說說在機緣明¶矣¶功
德花聚菩薩十行品¶第十七初釋名者十度
利潤體名功德有莊感之¶功如花結果衆行交
飾如華藂聚又德是行¶體華是行用聚是行相
菩薩是人有彼德¶者則有財釋也此是功德林
之異名如下金¶剛幢迴向品相似十行是位法
則帶數立名¶菩薩之十行亦依主受稱人法題
章二來¶意者前序分旣彰正宗冝顯故也又
前衆¶旣集次正說授故次來也第三宗趣者
有¶三一眀約三乘寄位法二眀別行法三¶一乘
普賢行位法初中諸聖敎散說多門統¶牧有十
一因果二度中是因度位二七阿僧¶祗中地前
三内第二精進行僧祗攝三地前¶四行中成破
虛空器三昧行四法身四德了¶因中成樂德了
因種五地前方便四人中是¶等三十行人也此
上並如梁攝論等說六¶六慧中是第二思慧位
七六忍中是行忍八¶六種性中是性種性攝此
上並如本業經等¶說九三持中是行方便持攝
如瑜伽地持說¶十地前除四障中是第三伏
<pb:KR6e0004_TKD_47-0560c>
探玄記第六第十二愊除聲聞畏苦¶使得銀輪
王報王三天下第二眀其別行¶者仁王經第二
性種性位有十心謂觀身受¶心法不淨苦無常
無我三善根則施慈惠三¶意止謂過去因忍現
在因果忍未來果忍巳¶過我人知見衆生等想
及外道倒想所不能¶壞本業經亦同又行有二
種一通謂信等¶十行二別謂此十度此中眀別
非通別中<md:KR6e0004_T_006-0216c>¶復二一因二果此中眀因波羅密也
此並¶約三乘敎中寄法顯行第三就圓敎眀普
¶賢行者則此十行中具攝前後諸位中行一¶切
皆盡是故此位滿際則至究竟位如第十¶行滿
云入因陀羅網法界自在成就如來無¶礙解脫
爲人中雄大師子吼爲法輪王轉¶無礙法輪等
解云此是究竟中菩薩猶非是¶佛以果分當
不可說故第四釋文者此¶正說中有二品初品
明其所行後品以顯其¶所成又初是約位階降
行後是通相始終¶行又初是位後是行又初
自分後勝進¶就初品中七分同前一三味分二
加分三¶起分四本分五說分六證成分七偈頌
分¶何故爾者欲眀依證起說故先入定顯法¶殊
勝故佛同加說時將至故後定起言不¶頓彰故
略標本分非略能具故後廣說顯¶所說稱周故
結證究竟於所說法令易受¶持故有偈頌分初
中何故入定者有六意¶同前釋此中三先舉入
定人謂行成功¶德如林說十故不異名入也二
顯非巳力¶謂推化歸佛故云承力也三正眀提
定謂¶潜神證契故云入也菩薩者標人別法簡
¶佛果定善伏者舉能顯異善有二義一巧¶能義
二順理義伏亦二義一
<pb:KR6e0004_TKD_47-0561a>
探玄記第六第十三愊制伏
義二調¶伏義初是約彰巧能制伏今永不起故
¶云善伏二是約行修行順理調伏之行故¶云善
伏三昧同前釋二加分中三初¶揔顯能加二
釋加所爲三正辨加相初中¶五一眀諸佛現身
二彰佛同名三歎此得<md:KR6e0004_T_006-0217a>¶定四眀由加得定五彼
佛自釋作加所因¶初中問此諸佛爲當過万佛
刹塵之外一處¶倂有爾許佛爲當散居耶荅是
散居云何¶散耶且如東方過万佛世界塵數刹
外有¶一功德林佛從此向東復過万佛世界塵
數¶刹外復有一功德林佛如是向東展轉數¶至
万佛世界塵數諸佛各各相去數亦同¶前如東
方餘九方亦爾又多佛加者増長¶大衆敬人重
法心故又顯諸佛聚力同說¶故二佛名同者四
意同前一令功德林増¶踴悦故二彼佛同得此
法故三顯此位中¶具因果二德故四於此門爲
能加佛法爾¶皆得功德林名以法力故三歎此
得定中¶乃能者是希越之辭顯能入此希有之
定何¶故爾者以功德林嘿入斯定衆旣不知所
¶入是何無心渴仰不得爲說須佛歎顯起¶衆欲
樂四由加得定者謂彼他方諸佛自說¶彰巳作
加令其得定五釋自作加所由中¶有三句初由
盧舎那本願力故是故作加¶何者地論釋舎那
過去曾見有一盧舎那佛¶加菩薩說此十行法
能加佛同名功德林¶因則發願願我成佛亦有
斯事今如本成¶是故加也二云亦是舎那現在
威力相感同¶加是故加耳三云又諸菩薩善根
之力應聞¶此法感佛同加故也又前說十住則
云以¶法慧善根力故今云諸菩薩者顯前
<pb:KR6e0004_TKD_47-0561b>
探玄記第六第十四愊劣
此¶勝故多也又前顯自利増此顯利他廣又¶是
文綺牙影略理實齊有第二眀加所爲¶中初句
是揔謂欲令汝廣說普賢十行法<md:KR6e0004_T_006-0217b>¶界前後諸位
及諸因行無不此至無不此¶收故云甚深甚深
有九種一養果深謂長¶本有之因令成果故此
約自智二照性深¶謂分析衆生性類差別故又
知性種異故¶又於衆生如來藏性開示解釋故
云分別又¶知一衆生則具一切法門及一切衆
生以¶性融通而分別故如下文第六行中云不
¶離一衆生著多衆生不離多衆生著一¶衆生不
増衆生界不損衆生界乃至云菩¶薩深解衆生
界法界無二無二法中無増無¶損無生無滅法
性眞實如是等此約所知¶三除障深謂障約煩
惱礙約所知種現正¶習無不盡故云離一切等
也若依三乘此¶中寄伏聲聞畏苦黑障現行四
入法深謂證¶入眞理境不礙心故云無礙下偈
云悉入¶諸法界隨順到彼岸究竟得自在法曰
之¶所行也又亦能入帝網法界相卽相入圓融
¶自在無礙之境下文云入因陀羅網法界自¶在
成就如來無礙解脫此之謂也五巧便深¶謂巧
以一法攝一切法又巧以一行一位¶各攝一切
一身赴一切有無倶不滯如是¶多門善巧故云
成就一切方便下云窮盡諸¶佛方便大海故也
六成果深謂能成就種智¶果故前養據始此成
約終是如量智種別¶而知故七理智深謂如理
知覺一切法皆同¶一性故也八知根深謂善知
衆生根器差¶別又知生熱不同又知同一如性
又知一¶根則一切根等如諸根海說九聞持
<pb:KR6e0004_TKD_47-0561c>
探玄記第六第十五愊深謂¶成十種大陀羅尼
如下第九行中說下一句<md:KR6e0004_T_006-0217c>¶結謂廣說如上揔別
十種甚深之法是何位¶法所謂菩薩十行是也
第三加相中三初¶一句告說是口業加二意加
中二先加後釋¶此並當時有事無說結集者如
事而結之¶前中十句初一揔餘九別問何故此
中與法¶前與智耶荅所與是一伹前會爲成解
見¶理増故名爲智此中爲成行軌範増故名¶爲
法㧾中謂起說自在名無障礙又與無¶礙辯令
說無滯礙故也下別中一於法不¶疑情無異緣
故云安住又與無畏智令說¶時心安不懼他壞
二解發自中故云無師¶又與同佛智令對衆說
同佛無師故也三¶見法分眀故云無癡不雜無
眀故又令說¶時無所知障閉故也四見法次第
故云不¶乱又不雜餘乘及世閒章句等五所解
眞正¶故云清淨又智體無過六所解廣多故云
¶無量又是稱法界法門七所解深勝故云最¶勝
又與果法相應入令說時不慢不諂不¶懈不貪
故云無垢九所得不忘故云不退¶又言無退失
又無退於理又無退尼故¶也下釋偏加所由幷
身加及起分並同前¶釋第四本分中二先行體
後行相體中行¶業不思者標體顯德謂此普賢
圓融之行具¶德超情名不思議此行不思揔有
十種一廣¶大故謂以一切身於一切處遍一切
時念¶念頓修稱法界行是故此行名不思議二
甚¶深故謂此廣大行則是思數皆無自性則¶同
眞如而彼行相宛然不大是性起之行故¶亦不
思三殊勝故謂超過餘乘非下位圖<md:KR6e0004_T_006-0218a>¶度故亦不
思四攝位故謂此在地
<pb:KR6e0004_TKD_47-0562a>
探玄記第六第十六愊前能
攝¶一切前後諸位名不思五證理故謂此行能
¶證不思之理名不思議六斷障故謂此行¶能頓
斷難斷不思之障故七利他故謂此行¶能一念
廣利盡窮衆生界故不思議八圓融¶故謂一行
則一切行一切行則一行難定量¶故名不思議
九重成故謂此所作如因陀羅¶網重重無盡故
不思議十成果故謂能成佛¶不思之果故亦不
思也所以辨十欲顯無¶盡如下偈中大龍所行
等准知此約圓敎¶辨若約三乘則不得作如此
釋以此猶¶是有流位故廣大如法界究竟如空
者顯前不¶思之相然法界有十如下說今舉二
門以¶釋此行謂行寬名廣行深曰大此廣此大
¶皆稱性成故曰如法界虛空亦有十義如¶下第
八地虛空身處說今亦舉二義一行能¶破相證
入畢竟法性虛空故云究竟如空¶二行能出生
無量愛果如依空現色色無¶盡故云究竟如空
下釋中先徵後釋以此¶行是三世諸佛之所行
故是故如此也又釋¶前行業當觀相善決定不
思當眞實善法¶界當勝善如空當因善學三世
等當不怯¶弱餘同前會釋二行相中先標數
顯要¶謂三世諸佛同共說故二列名此
十行之義¶略作十門分別一釋名二體性三建
立四¶種類五修相六定位七行相八所依身九
¶所離障十所得果初釋名者有二施戒¶等十
從行體爲名觀喜等十約行用爲目¶今辯後名
於中揔名如品初釋二別名者<md:KR6e0004_T_006-0218b>¶施悦自他名爲
歡喜歡喜則行名歡喜行¶此約自喜是持業釋
又亦歡喜之行名歡喜¶行此約令他歡喜成自
行
<pb:KR6e0004_TKD_47-0562b>
探玄記第六第十七愊故依
主釋也二¶淨持三聚雙益自他三忍力息除自
他恚¶恨四精懃修攝勝德無盡五止觀雙運癡
乱¶斯絕六般若照理善現朗然又觀法實相¶般
若現前七巧起勝行於空不滯又以無¶著之心
起諸所行八無礙大願攝勝善根深¶可尊重九
深達根器善於法化十言行相¶應不空受稱又
此十中得名有三謂第八¶從德立名第三第五
第七約離過受稱餘¶並從功能爲目可知二體
性有二先揔後¶別揔中有三門一約所依以善
伏三昧爲¶體以依此定證十行體然後說故地
論¶云此三昧者是法體故二約本以本分中行
¶業不可思等爲性此是思數廣大等十義如¶前
釋以是廣說之本故爲體也三統收約¶境二諦
雙融約行悲智無礙復心境圎融¶無礙法界具
無邊德以爲體性思之可見¶二別辨體性者各
如下釋文處辨(餘門待別作)¶第五
說分中釋十行有二分一果分同性海¶平等不
可說故此中不論二因分約緣隨說¶有四重一
唯約比位行如仁王經及本業¶經等說二唯眀
自體普賢行如下普賢行品¶說此不依位三以
自體行從位而說卽¶如此中長行所說四會攝
位相從於自體¶圓融之行如下偈中說今說分
中唯辨後¶二文中有二初眀此一世界十行後
如此¶下眀十方界中十行以此一說則一切說
故<md:KR6e0004_T_006-0218c>¶合爲一部前中有二初正辨十行後動地¶等
顯說益相前中別釋十行卽爲十叚¶釋初
行中作六門一辨體性有三一¶約隨相亦三一
以無貪善根二彼倶思三¶兼取三業無表
<pb:KR6e0004_TKD_47-0562c>
探玄記第六第十八愊彥光假實通論此三爲
性此約¶初敎二約性或以眞如爲性故起信論
云¶知法性體無慳貪隨順修行檀波羅蜜此¶顯
順同法性之中無貪之功德故也此約¶終敎三
終實准下文於施門中所攝無盡¶圓融法界
爲性此約圓敎二眀種類者¶施有三種謂財法
無畏財中亦三謂外内¶倶外中二一無過之物
隨索更施二有失¶之具謂刀杖羅網毒藥等皆
不應施増不¶善故二内中亦二一約自破慳心
於彼有¶益則便施與仍亦有二一施身力等二
施¶支節等二若自慳巳破於彼或雖有安樂¶無
饒益或倶無等於餘有情有廣利樂則¶不應施
與或天魔等故欲損害菩薩而不¶與無犯以救
彼惡業故此上並知瑜伽等¶說或初心菩薩未
能耐苦且許而未與是¶亦無犯故十住論令說
偈安慰彼乞者¶言我初發道心善根未成就願
我速成就¶後必當相與故也三倶中亦二一身
及王位¶依正同捨故云内外施如十藏說二吐
食¶及髮抓皆亦内外施如瑜伽等說二法施至
¶下第十迴向於彼當辨三無畏施者或以¶財施
濟危或施法存軀或施二免苦皆則¶無畏施也
或倶非謂於怨不酬等或救拔¶苦厄揔說有二
類一根緣相應者救之二<md:KR6e0004_T_006-0219a>¶作業受報二種定者
蹔時捨之又此施種類¶瑜伽地持九門十藏離
世閒各十門第六迴¶向一百二十門並如彼
等說三收攝者有¶二一約三檀攝六度行謂財
施攝初無畏¶攝二由持戒故應殺不殺由忍故
應酬¶不酬故法施攝三謂勤說一心說不倒說
¶故由方便等四助前六故是
<pb:KR6e0004_TKD_47-0563a>
探玄記第¶六第十九愊
故十行揔在初攝也二只一財施亦則十度及万
行¶等如下第七地中說應知之四因果者¶有
三一隨分果謂大財等(云云)二位果謂地¶前因地
上果(云云)三得佛果佛性論第二云¶捨有二種一
由昔捨物施他今卽損於貪¶愛二由昔捨法施
人今則輕滅無眀由¶此捨故貪愛無眀並稍輕
薄以是因緣得¶解脫果又成佛果大功德聚等
如賢首品¶說五秘密行者商主天子經云又
復問文¶殊師利汝寧慳耶荅言我實爲慳又問
何¶故荅若心不捨是卽名慳又問云何不捨¶名
慳荅我常不捨諸佛法衆而不捨一切¶衆生以
是義故說我爲慳六釋文中三¶謂標釋結釋
中二先明財施後觀察下眀法¶施前中北臺意
法師云先眀行體後從菩¶薩修歡喜行時下淨
治此行又釋分三初¶眀行順理自慶歡喜二菩
薩修下遂物求心¶令他生喜三從離諸我想下
眀離三輪以¶成檀度初中先釋後結釋中三初
正行施¶行二簡其所離三顯其所求前中三初
施¶主者對法論第八云爲大施主者此顯數¶數
施義由串習成性數數能施故爲主也<md:KR6e0004_T_006-0219b>¶捨離一
切釋顯主義則是解脫捨舒手施也¶二等心等
者是論中無偏黨施義三者行¶成大喜故云無
悔二所離者是對法中無染¶意樂也於中四句
一不望未來資財之報¶二不求現在名聞三不
期當來人天勝處¶四不悕現在利養三所求者
旣不求報等¶爲何事耶下十句顯其意一救現
貧苦二¶攝令向道三益令修行出離之行上三
是¶以施物攝生四學習諸佛本昔所行是自¶分
<pb:KR6e0004_TKD_47-0563b>
探玄記第六第二十愊能大
始五正憶是自分終六勝進始七是勝進¶終上四
是隨佛而行八弘顯此行令他施¶習九兼行而
說令他受學十結傅授意上¶三以行益物¶第二
對緣行施生衆生喜中二初揔以標¶舉二隨方
下別顯其相於中有二先明¶修施方便後於念
念下正眀成行方便中貧¶處者是依止苦田願
生者是依止願對法云¶依止願修謂由依止本
願力於波羅蜜多¶修習正行豪貴者是對法依
止報修由勝¶自體力於波羅蜜多修習正行財
無盡者¶是依止大財修成施行二於念
下正眀施¶行中依對法論第十二中菩薩依止
六種¶意樂修波羅蜜多一無猒意樂者謂諸菩
薩¶於一有情一刹那頃假使殑伽沙等世界滿
¶中七寶以用布施又以殑伽沙等身命布¶施如
是經殑伽沙等大刧如於一有情所¶如是乃至
於一切有情界如是施時皆令¶彼於阿耨多羅
三⬤三菩提速得成就修¶行如是差別施時菩
薩意樂猶不猒足是<md:KR6e0004_T_006-0219c>¶名菩薩於施波羅蜜多無
猒意樂二廣大¶意樂謂乃至菩提施無暫息等
三歡喜意¶樂謂遇受施者等四恩德意樂謂見
受施¶者於巳有恩以助我菩提故五無染意樂¶謂雖
於有情興大施福而不悕報恩當¶來異熟六善
好意樂謂廣施之果皆施有情¶又以此福共諸
有情迴向菩提具說如彼¶論文此文有四初眀
無猒意樂及廣大意¶樂無財曰貧空盡曰寠二
從不以求索下¶眀歡喜意樂三作如是念下眀
恩德意樂謂¶生我福故名福田起我行故名善
友我今¶應下結報其恩四從我於三世下眀善
<pb:KR6e0004_TKD_47-0563c>
探玄記第六第二十一愊能大好¶意樂於中三
初用行成果以濟衆生二施¶福与生令先成佛
三然後自得可知第三¶眀離三輪著成波羅蜜
於中二初觀解破¶執後如是觀時下觀成捨相
又釋初通離¶二執後別泯三輪前中先七句眀
離人執¶於中福伽羅者此云數取趣謂數數取
諸¶趣故舊翻名人是也依瑜伽第八十三有¶八
名一我者於五趣藴起我我所見現前行¶故二
有情者謂諸賢聖如實了知唯有此¶性更無餘
故又復於彼有愛著故三意¶生者謂此是意種
類性故四摩納縛迦者謂¶依止於意或高或下
故五養育者謂能増長¶諸有業故能作一切士
夫用故六補特伽¶羅者謂能數數往取諸趣無
猒故七命¶者謂壽和合現存活故八生者謂具
生等¶所有法故依大般若有十三名八同瑜伽
¶更加五種一作者二受者三見者四知者<md:KR6e0004_T_006-0220a>¶五士夫(更撿
三本)波若論中釋二法界下七句眀¶離法執
一謂衆生界空与法界無別二體¶空無取故云
離欲三性無定實四相無所¶有五不能自住六
非可依據七緣成¶離作二觀成捨相中九句初
三見三事空¶莊嚴論云施有三礙謂我相他相
施相著¶此三相布施是世閒檀非波羅蜜以於
世¶閒中不動不出故離此三著名出世波羅¶蜜
以世閒中能動出故四不見生福之¶田五不見
所生福業六不見因施得異熟¶果七不見得等
流果八不見得佛地大¶果九不見於菩薩地中
所得少果¶第二法施中二初念傷物苦二起意
饒益¶前中謂觀三世衆生一無明所覆二四住
所¶緾此具苦因三受深苦果四
<pb:KR6e0004_TKD_47-0564a>
探玄記第六第二十二愊眀闕
正濟¶謂不得佛三堅之法故也我當下起意饒
¶益於中先自修佛因化他同習二自當成¶佛令
他同得令淨對前苦因順滅對前苦¶果下結可
知¶第二
饒益行中亦作六門一體性者三門一¶隨相
門謂於思上假立無表亦有三事一¶思二無表
三身語表業故論云菩薩戒以¶三業善爲惟二
約本亦以眞如爲性起信¶論云知法性體淨無
染隨順修行戒波羅¶蜜三約實以無盡法界爲
體(云云)二種類者¶有十類差別一依梵網等經
有菩薩三歸¶戒二依善生經五戒是在家菩薩
戒三依¶文殊問經八戒名世閒菩薩戒四亦依
彼<md:KR6e0004_T_006-0220b>¶經十戒謂則沙彌所持者名出家菩薩戒五
¶依方等經二十四戒亦在家菩薩受六依瓔¶珞
梵網經十無盡戒通在家出家菩薩所受七¶依
瑜伽地持四波羅夷戒觀此戒相多分¶似是出
家所受亦兼在家八善戒經及種樓¶戒經等八
重戒謂聲聞四重上加瑜伽中四¶重故爲八此
文局爲出家菩薩受以先受¶五戒十戒具戒方
得受菩薩戒如四重樓¶閣漸次成等故也九依
染攝論戒學云如¶毗奈耶瞿沙毗佛略經說菩
薩戒有十万種¶差別十依花嚴經有十十等無
盡戒品如¶十藏品及離世閒品說三攝行中依瑜伽論¶七
衆所持解脫戒是菩薩律儀戒攝六度十¶地等
是攝善法戒收四攝四無量等是饒益¶有情戒
攝又有攝義如對法論第十二中說¶四得果者
亦三初隨位得果攝論名大生¶攝故謂則由
戒所得勝利勝善趣攝二由
<pb:KR6e0004_TKD_47-0564b>
¶探玄記第六第二十三愊此
資粮當得地上所得勝報及自性戒三¶得無上
菩提果謂由律儀戒得斷德法身¶果由攝善戒
得智德報身果由益衆生¶戒得化身恩德果五
秘密中菩薩亦破戒¶如商主天子經云又復問
云如我惟忖文殊¶所說汝於今者亦是破戒答
言我亦破戒¶問何故荅若人破戒彼墮三惡道
我故思惟¶墮於惡道成就衆生以是義故稱我
爲破¶戒六釋文中三謂標釋結釋中二先略
¶弁離過以眀行體二菩薩如是下對緣廣¶顯堅
固行用初中亦三先舉淨戒行謂自¶持淨戒不
染六塵說此化人成二利行<md:KR6e0004_T_006-0220c>¶下顯二意先眀所
離後伹堅持下眀其所¶爲其所爲中旣不爲求
世閒勝報爲何事¶耶爲有四種一爲離生死大
過患故煩惱¶等是苦因悲苦等是苦果此是律
儀戒所離¶二下於衆生不違悲願故云不負謂
稱本¶弘誓而救拔故此攝衆生戒所成三上順
¶佛意故令歡喜此是攝善法戒所成此上是¶因
圓四爲菩提果滿故也第二對緣廣¶顯中有三
先眀難持能持則律儀戒二從¶作是念衆生長
夜下眀難救能救則攝生¶戒三從我當捨離下
眀難作能作卽攝善¶戒前中有六一非其境逼
二爾時菩薩下¶深見其過三是故下眀心堅同
佛四不違¶方便而内心逾堅五不爲下釋顯堅
相於¶中先順釋寧捨下反釋六自見佛下舉輕
況¶重謂從自昔初發心來名見佛來中閒至¶今
來曾起想是舉輕也何況從事是況重¶也謂想
尙不起況有形事下反結其無二¶眀攝生戒中
三初念衆生爲欲所縛二我¶今下建志標其
<pb:KR6e0004_TKD_47-0564c>
探玄記第六第二十四愊正藏所作饒益三觀
一切佛下依¶標順理以法正益前中五句一未
得思求¶名憶念二創見纏染名貪著三得巳深
味¶名愛樂四久處不捨名常流五於後不猒¶名求
沒莫能出也二標意作益中二先標¶所作後何
以下釋顯其意前中三先立地前¶淨戒二令得
地上不退三成菩提涅槃果¶下釋中先徵意他
人有惡於巳何急下釋¶此是我業謂令衆生立
於淨戒乃至涅槃¶是諸菩薩家業法爾是故應
作三世諸佛本<md:KR6e0004_T_006-0221a>¶在因時亦同作此安人淨戒乃
至涅槃故¶云離諸非行下傷巳不及行之太晩
由我¶無知昔來不作今始方爲猶恨遲耳三¶依
標順益中亦三初揔眀得平等法爲說¶除倒二
不離衆生下弁釋倒相卽是平等¶三悟一切法
下眀觀解之益第二中衆生是¶依他緣起性顚
倒是妄想所執性謂依似¶執實不離生有倒依
執似起不離倒¶有生二倒能起生倒内無生生
能起倒生¶内無倒三倒從生起而非生生從倒
有而¶非倒四卽生非倒倒非内離生無倒倒¶非
外五生亦爾相依相奪倶非内外空無¶所有下
類餘一切法皆是虛妄不實三觀益¶中先自知
之益未度下化他益於中九句¶一令度苦二令
脫集三授与戒學四与¶定學五与慧學六令離
麤惑七細習亦盡¶故云清淨八令得涅槃九得
菩提第三攝¶善戒中五一起願心修善上順故
令佛喜¶二出所喜事成就佛因安住佛果三成
觀¶解謂觀衆生平等了法亦空四遠離染障¶於
中離惡是捨業障餘是煩惱五成就淨¶德初句
是因悉得下成果初得敎智
<pb:KR6e0004_TKD_47-0565a>
探玄記第六第二十五愊後空
¶慧是證智¶第三
無恚恨行卽是忍度亦作五門一體性¶者瑜
伽論云忍有三種一耐怨害忍以無¶恚善根相
應慧數爲體緣衆生爲境二安¶受苦忍以精進
相應惠數爲體緣法爲境¶三法思勝解忍以定
慧二數爲體緣無法¶爲境以正智入觀境智同
如故又通論四<md:KR6e0004_T_006-0221b>¶法爲體初無瞋次勤後慧幷思
是三業通前¶故也又起信論知法性體無瞋離
惱故隨順¶修行忍波羅蜜二修忍方便者約
初忍莊¶嚴論云由三思五想則能忍受三思者
一¶思他毁我是我自業若報則重自造苦不田
¶¶¶於他二思彼我倶行苦以彼無知於苦¶加苦我
今有知云何復爾三思聲聞自利¶尙不以苦加
人菩薩利他豈得以苦加物¶五想者一修本親
想一切衆生久來無非¶親屬故二修法想打罵
者不可得故三修¶無常想衆生性是死法尙不
應瞋況加害¶故四修苦想衆生不離三苦止應
令離不¶應加故五修攝取想本願令樂不令苦
¶故又智論若被毁害伹思對治法不應¶起瞋如
遭風雨伹求遮法而不瞋之¶廣如智論有多門
辨三種類者或唯一¶謂忍度或二智論云一
衆生忍二法忍或三¶如前或五謂信忍等或十
如下十忍品及¶離世閒品說四秘密者商主
經云又問文¶殊汝有瞋恚心耶荅言如是又問
何故荅¶寧不瞋心是不愛耶荅言如是文殊言
我¶於煩惱二乘無有愛念以是義故我有瞋¶心
餘門如別說(云云)五釋文中釋内初標行¶顯意二
菩薩成就下對緣辨相前中初一句¶揔以
<pb:KR6e0004_TKD_47-0565b>
探玄記第六第二十六愊標舉
謙卑下別顯先自行後敎人¶前中先約二業性
有忍想謂自謙敬他是¶心忍相和顏是身忍相
愛語是口忍相下約¶離三毒現成忍相初約離
瞋謂不自害¶等自有苦事不能安忍自刑害等
違安苦<md:KR6e0004_T_006-0221c>¶忍行於怨不加名不害他此是耐怨忍
雙¶辨前二故云倶也智論有二忍一於違能¶忍
二於順能忍上是違忍二約離貪於順¶能忍謂
不爲名利起慢自高傲他及倶¶並可知三約離癡
不言自是離慢也不¶虛是他離諂也雙離不倶
也又於所作自¶不言是於所愛處不言是彼是
二倶捨¶不言兩是此是法思忍相又釋約三業
初¶由和顏故不害次由謙卑故不擧後由愛¶語
故不是也二敎他化亦是顯意爲欲¶敎人斷惡
先自修忍於中先敎離過二以¶大忍下成治行
謂具三忍治三毒等故云¶大忍二對緣辨忍行
相謂難忍能忍於中¶有二先廣舉害辱二於辱
能忍前中四一¶多衆生二多罵辱三多傷害四
經多刧此¶難忍也二安心能忍於中亦四一深
見瞋¶過忍二思往勵今忍三身苦倶空忍四同
¶佛攝生忍初中遭苦生恚反舉不忍下¶彰其過
有八句初七失自行過於中一¶不自調心過二
不護身口過此二無戒失¶三眀無慧由瞋覆心
不見法理名不¶眀了四由瞋喧心令不寂靜此
鄣修定方¶便五鄣修正定六行虛非實過上是
妨善¶失七増惡過謂由自愛身不受他侵故致
¶瞋惱以増惡業下眀失利他過何能令¶喜眀無
始善而得度脫眀無終利第二思¶往自勵中謂
自思於往昔因護此身心起¶諍造惡受苦
<pb:KR6e0004_TKD_47-0565c>
探玄記第六第二十七愊無窮今若不忍更重
増苦多¶刧無憩以此自勵令心喜忍又釋由我
<md:KR6e0004_T_006-0222a>¶有此身心爲苦因故令他得有所惱害¶事苦本
在已何不自責故涅槃經云因¶手刀杖及以我
身故得名打我今不應橫¶瞋於他乃是我身自
招此咎譬如因的則¶有箭中我亦如是有身有
打以此自勵¶又釋我於往昔未曾不有凡愚身
心或由¶惡業於地獄等處尙無量刧虛受大苦
無¶一饒益況今受此少苦成就菩薩大忍之¶行
以此自勵故生歡喜對前門忍說此¶爲重勸心
不退勵心令進由見此益於¶辱喜受名心歡喜
調心離忿攝不造惡故¶云調攝下釋調攝意先
徵後釋爲令自他¶住無上法故此亦是安受苦
忍第三身苦倶¶空忍中對前二門說爲復更思
也思益經¶云諸法念念滅其性常不住於中無
罵辱¶亦無有恭敬若節節解身其心常不動知
¶心不在内亦復不在外身怨及刀杖背從¶四大
起於地水火風未曾有傷損此中初¶是生空無
眞實下眀法空此自觀也諸法空¶下眀利他方
欲爲他說空豈得自迷不¶忍是故下結可知此
亦法思惟忍也第四¶同佛攝生忍中先有七句
念衆生苦後一¶句欲同佛救護前七中一愍其
有惡二益¶令修善三安其樂果四不令著樂故
云¶攝取五速令至佛故云不捨此令至地¶前六
令得地上不退七令得究竟菩提果¶也下眀同
佛行謂諸佛因時修行此法我¶今亦同方於衆
生作大饒益何容不忍¶反
加惱害故云佛所行等也<md:KR6e0004_T_006-0222b>¶第四無盡行卽是
精進波羅蜜作四門一¶以
<pb:KR6e0004_TKD_47-0566a>
探玄記第六第二十八愊得林
勤思一法爲體依起信知法性等¶二種類者
依瑜伽有三種精進一被甲精¶進是始修二加
行精進是次修三無猒足精¶進是修究竟以三
業䇿勤爲性依此文¶及下離世閒品倶說十種
精進三秘密者¶商主經云問文殊汝有懈怠
荅言有又問¶何故荅夫懈怠者不以身口意發
修諸行¶我今如是亦不發行亦不欲行不捨不
¶取以是義故我名懈怠四釋文釋内有¶二先
標行顯意後從菩薩成就如是釋進¶下對緣辨
相又亦前是當位行體後是難¶行能行淨治此
行前中二先標行後菩薩¶復作是念下顯意前
行中二先行體二彼菩¶薩下眀離過前中初句
揔餘九別別中一過凡¶名勝二越小名㝡三修善
行極名第一¶四化他行極名大五離過行極名
妙六上能¶過下名上七下不能加名無上八下
不能¶齊名無等九過下同上名無等等二離過
¶行中離大小煩惱通有十種如文(云云)上是¶被甲
釋進亦名勤勇精進二顯意中初不¶欲惱生顯
其所離後正顯所爲此中有二¶十句分三初三
爲斷惑次七爲知所化攝¶生後十爲知法理初
中初句伏離現行次¶句正害種子後句離殘習
氣知所化中初¶一揔餘六別別中初二知染過
一知苦報¶縛二知惑集因後四知受法之器一
樂欲¶多門二分齊差別三根有利鈍四心所念
¶異三爲知法中初句揔餘九別別中初四<md:KR6e0004_T_006-0222c>¶爲知
佛理法一知如來藏具恒沙功德不¶空實性二
知如來藏在染當相平等三約¶因位前後三際
不殊四在果淨位亦無生平¶等又此三亦是二
<pb:KR6e0004_TKD_47-0566b>
探玄記第六第二十九愊
種佛性初約自性住次¶約引出後至得果又初
是地論中自性無生¶次數差別無生三佛果作
業無生次二爲證¶果法初句標下句釋謂以一
巧智門廣攝¶佛果之法次二欲知佛果大用法
一知佛¶無盡神通德二知佛權實智慧德方便
是權¶也後一句知佛敎法又亦得初四約加行
¶次二約正體後三約後得又此二十句中初¶三
約自利後約利他利他中初七知所化¶器次九
知化法藥後一正以法授機可知¶第二對緣難
行顯行堅固於中有二初假¶舉重苦以要問顯
行先二問後兩荅二假¶以塵海令數要顯亦先
問後荅荅中二初¶令他免苦利後自他成果益
此上亦是攝¶論中難壞精進瑜伽中無猒足精
進
¶第五離癡乱行卽是禪波羅密亦作四門
¶一以別境中定爲體起信知法性等¶二種類
者依瑜伽亦有三種一現法樂住靜¶慮謂八定
等二饒益有情靜慮謂依此起四¶攝攝有情等
三引神通功德靜慮謂能引¶十八變等又下文
有十種以顯無盡三¶秘密者商主經文殊言
我有乱心何以故夫¶乱心者無有住處我於聖
中心得解脫成¶就一切諸衆生故無有住處以
是義故稱¶我乱心四釋文中釋内由修觀離
癡習止¶息乱梁欇論云諸菩薩於諸位中常修
<md:KR6e0004_T_006-0223a>¶二行一不顚倒二不散乱是此行也文中三¶初
是現法樂住禪二是菩薩成就寂靜下引生¶功
德禪三菩薩聞此下利益衆生禪初中二¶先揔
後別前中十一句初二句標二章謂初¶句標離
<pb:KR6e0004_TKD_47-0566c>
探玄記第六第三十愊乱後標離癡次八句歷
法通辨¶相從爲四初一約所受持次二約流轉
受¶身此是悲願留惑受身故不癡乱下六地云
¶死有二種作一以不知故令後生相續者¶是約
凡夫說也又大集經云凡夫受胎男¶於母生愛
女於父生愛是故入胎癡乱也¶又在胎内情識
分眀出時苦逼遂卽昏乱菩¶薩異彼入出倶無
癡乱等也又瑜伽第二¶云四重入胎一正知入
而不正知住出謂¶輪王二正知入住不正知出
謂獨覺三倶¶能正知謂菩薩四倶不正知謂所
餘有情¶次三約修道起行可知後二約覺離魔
事¶以修止觀時多爲魔耶鬼等惱乱是故辨¶之如起信
疏中(云云)下一句結多刧修也¶第二別辨
中二先眀離癡後眀離乱前中¶初牒前於無下
顯後於中先由離癡闇聞¶法不忘二何以下釋
成前中三初揔二所¶謂下別後菩薩聞此下結
別中十七句法一¶體深二相妙此二理法三具
德四多德此¶二行法五敎法六因法七果法八
欲願法¶九處世離染法十巧分別於世法此二
智¶法十一所知普遍名廣法十二所知多門名
¶無量十三眀了剖析法十四眞通名共十五¶俗
別不共十六因位所知有限量法十七果¶位所
知無分限法下結由離癡闇雖聞多<md:KR6e0004_T_006-0223b>¶法經久不
忘下釋中先徵後釋有四句一¶不惱他定二常
護正法三修善不歇四智¶慧常行故不忘也二
釋不乱中二初聞多¶聲由無宿鄣是故不乱後
如是等下聞廣¶大聲由善觀察是故不乱前中
三先聞六¶聲次眀十二不乱後無四鄣釋十二
中初¶八自行不乱後四
<pb:KR6e0004_TKD_47-0567a>
探玄記第六第三十一愊
利他不乱前中一知聲體¶空故念不乱然菩薩
於六塵境悉能不乱¶以高大聲是動乱中强是
故偏舉二正定不¶廢三所緣不錯四入理不散
五檀等常行¶六本心不忘謂習菩提願七念佛
定八證¶眞理下眀利他一將起化智二正成化
事¶三化所成益四觀化事空雖聞彼聲不廢¶此
等本所常行故云不乱也下釋成所由¶中由無
四鄣謂前二不行惑業兩鄣後二¶尊入重法故
得如是不爲乱也第二廣¶聲不乱中二先揔眀
廣聲不能乱一釋不¶乱所由有三初尋思方便
觀先觀聲相生¶滅不停次觀彼性亦不可得後
觀能聞緣¶會爲聞亦無聞者二聞好惡下眀如
實離染¶觀三知一切下眀正證法性觀於中先
助¶相盡與法性等眀性顯此聲非直不能¶壞乱
菩薩正念乃與菩薩作入法性境¶反成長道緣
非是乱心境如幻三昧經中¶假以大地爲皷須
彌爲搥於須菩提耳邊¶一刧打皷亦不能令微
念心乱何以故入¶空定故第二引功德中引成
六種功德漸¶次増長初眀離乱得定二離癡引
智三定¶増攝伴四智増長悲五定圓無閒六智
滿<md:KR6e0004_T_006-0223c>¶當果第三益衆生定中三初益令離乱二¶於
一切下益令離癡此令成因三究竟下¶益令得果
¶第六善現行卽般若波羅密一以別境中慧
¶法爲性二種類者唯識論有三一生空¶慧二
法空慧三倶空慧瑜伽亦三加行正¶體後得又
有四惠一能證智二後得智三¶利他智四倶生
惠下文十惠以顯無盡如¶彼應知又智論若無
般若五度如盲是¶以惠眼道餘令得成波羅密
<pb:KR6e0004_TKD_47-0567b>
探玄記第六第三十二愊三秘
密者¶商主經云文殊言我是無智何以故夫無
智¶慧者不畏生死不怖煩惱共迷惑衆生¶同處
娛樂我亦於生死煩惱中不畏不¶怖共迷惑衆
生一處安住同彼娛樂爲成¶就故是故稱我無
有智慧四釋文内有¶三初牒前起後二無所
依下正眀行相三¶是菩薩住此下彰行益用初
中四句初二合¶標謂無所有三業體空無所示
現三業用¶空後二開釋謂開染淨無縛染空無
脫淨¶空釋前體空下句開釋用空由此體用染
¶淨倶空名爲寂滅身口意業欲依此起觀¶照達
深理故先牒舉二顯行中四先眀加¶行智推相
入實觀二不生不滅下眀正體¶智相盡證實觀
三菩薩作如是念下眀後得¶智依實起相實無
礙觀四以大悲隨相攝¶化觀由是卽實之相故
唯相亦無過前中¶初三句眀唯識無相觀謂觀
所取相空始¶無所依終無所住何以知境空無
依住以¶隨心住故此眀正住唯識觀此卽依識
遣<md:KR6e0004_T_006-0224a>¶妄境也辨中邊論云依識有所得境無所¶得
生舊論云由依唯識故境無體義成此¶之謂也
次眀識體無生觀無量心性等者觀能¶取心性
同一切所取法性同無性相等猶¶同也此是依
無塵以遣識辨中邊論云依¶境無所得識無所
得生舊論云以塵無有¶故本識則不生此之謂
也示現無相相者¶印前所取空謂無相之相現
前故也深無底¶者印能取識空以識空爲本識
盡故無¶底也如如性者雙印二空謂心如境如
同¶一眞性雖於如中無相可起名離業報¶然此
加行能起正證故云善方便出生離生¶離
<pb:KR6e0004_TKD_47-0567c>
探玄記第六第三十三愊生則是證位謂揔結
前加行有起證功¶能自下第二眀正證智謂境
智相如之理不¶爲生滅所遷故云不生滅泯同
眞理故云¶涅槃等此眀不有不有卽是不無故
云非有¶說有有無旣絕言猶無起故云言語道
¶斷簡證異比謂世智有依任此中無倚故¶云
離一切等也下顯證益有五句一増¶善益由證
眞故令先所起善極倍増長故¶云長養等也初
刹那無流智起則更受¶熏成令其増益故也二
眀斷鄣益謂順證¶名入捨妄名離斷煩惱鄣種
名無縛害¶所知鄣種名無著三證眞益謂證昔
未證¶之眞理四超位益謂過世閒也五起智益
¶謂由此證理能起後智分別世法第三¶眀後得智
中二初眀以理會事方便思求¶二菩薩解如是
下眀理事無礙彰如實正解¶先揔次別別中八
旬初解世寂滅知妄體<md:KR6e0004_T_006-0224b>¶空二解佛深法知眞離
相三染淨雙融故¶等無別四卽染恒淨世入佛
法五不染而染¶佛法入世六染淨門別故不雜
謂全體卽¶淨而不失染舉體則染而不失淨是
謂染¶淨不一而二七釋不雜義以世法虛故不
¶待壞不礙存以不待壞故未曾不卽佛¶法以不
礙存故未曾雜於佛法故云世法¶不壞八以佛
法眞故不可破不礙隨不¶礙隨故未曾不則世
法不可破故未曾¶雜世法故云佛法眞實等也
又釋佛法雖¶入世閒不爲世法所壞何以故以
眞實¶法界不可壞故問若爾何以不言世法入
¶佛法世法亦不壞耶荅以世法入佛法可¶有壞
盡故不論也以眞妄不齊故如此¶也所以如此
柔蹋染淨爲欲常於世閒
<pb:KR6e0004_TKD_47-0568a>
¶探玄記第六第三十四愊攝
化而恒住涅槃故下大悲攝生而不乖觀¶理者
是此法也第四大悲觀中有五初安住¶三世等
眀依理起悲二建攝生志三以巳¶愍物四自誡
不捨五對緣正救第二中五¶句一我不成生誰
成者化令成善二調離¶惡業三寂滅煩惱四喜
得因成五淨得果¶滿三以巳愍物中先一句顯
巳所解後正¶愍物苦有二先眀具諸重苦二不
離三鄣¶下無解脫樂前中法喻合法中見生受
苦¶是現苦趣危徑是當苦此是苦果煩惱纏¶是
苦因合法中恩愛繫是苦因在生死等是¶苦果
此四惡趣義(云云)其閻羅王依諸聖敎¶說有五種
一是地獄趣攝如瑜伽第二說¶二是鬼趣攝如
瑜伽菩薩地說更有經文未<md:KR6e0004_T_006-0224c>¶見三非二趣攝如
此經文別有閻羅王趣¶故四是變化作如觀佛
三昧經第五說及二¶十唯識論等說五是菩薩
作如瑜伽第七¶十七云炎魔名法王爲作益爲
作損應¶言唯作益故知是菩薩也又正法念經
中¶閻羅王爲罪人說偈云汝得人身不修道¶如
至寶所空手歸汝今自作還自受叫喚¶苦者欲
何爲問此王爲斷中有衆生爲斷¶本有衆生荅
斷本有衆生以中有不在地¶獄中故無解脫樂
中初眀有鄣謂不離煩¶惱業苦爲三鄣下眀無
脫文有三對一無¶脫因謂癡闇是有鄣不見眞
眀是無治二¶無解脫果謂無窮生死是有鄣不
得脫亦無¶治三成前二謂初眀有鄣不覩正道
眀無¶治第四自誡中衆生有是重苦若不先
¶化彼而自先成不應道理第五正攝生中¶三句
成善調惡度令解脫¶第三大叚行益以此般
<pb:KR6e0004_TKD_47-0568b>
探玄記第六第三十五愊若
行勝餘行故是¶故前諸行後皆無此益如文可
知¶第
七無著行以無住心集諸善根又以悲¶智相導
巧無住著無著之行無著則行則方¶便度也以
後得智悲爲體種類有二唯¶識論云一迴向方
便二拔濟方便下文有十¶種可知釋内有三
初自分行中修無著¶行二菩薩於諸佛國下勝
進行中修三於一¶念下眀成滿行中修前中二
初眀大智行¶章自利無著二菩薩如是觀眞下
眀大悲行¶顯利他無著前中三先見淨不染二
覩穢¶不嫌三雙釋前二初中二先別釋後此菩
<md:KR6e0004_T_006-0225a>¶薩下牒結前中十四句初四成淨土行於念¶念
中是無閒修也於中一觀嚴刹無著二詣¶佛供
無著三造修巧無著謂無所行是無著¶也四所
成業無著謂思是業體泯以入眞名¶無思法住
是無著也二於念念下十句明法¶身行於中初
三見佛寶無著次二於法寶¶無著初一聞法處
後一正聞法次三於僧¶寶無著一見僧處二見
聲聞僧三見菩薩¶僧上八於三寶境修無著行
下二於自巳¶行修無著行一於攝法行中修二
造修正¶行中修二牒結中二初牒前淨土行二
見¶佛下牒前法身行下結以成嚴謂以此¶等法
嚴彼淨土結別成揔顯初句也二¶於染無著中
唯一句者以淨法順求易著¶難捨故約多門三
釋中先徵問一切世人¶愛淨憎穢菩薩何故不
如是耶下釋中¶初對問揔釋觀染淨法寂滅平
等故無憎愛¶下別顯六對法並相待相奪各無
自性故¶不憎愛也第二大悲行中初牒前入
<pb:KR6e0004_TKD_47-0568c>
探玄記第六第三十六愊朴下後謂¶牒前觀法
性智便則順入衆生性中以同¶性故是故化生
而常無著下正顯相有七¶一於所化無著二於
化法不著三於化¶心無著謂大悲同果住佛所
住四於化¶敎無著謂隨方言異故云種種語等
五於¶化處無著謂六道等是衆生所居又是化
行¶無著謂以二乘等是所化行處故云道六¶於
起化所依無著謂依三昧起化他事七¶於遊刹
無著此等並於語行及事令智圓¶轉而無滯著
第二勝進行中三先自成勝<md:KR6e0004_T_006-0225b>¶行二得受記巳下
大悲攝化三不著身下大¶智照理以顯無著初
中九句一悟實敎於¶前所遊諸佛國處以無著
心領解佛說盡理¶之敎故云實敎二尋敎得旨
故於道無礙¶三依敎立行故云於法巳立四因
修行成¶故云具菩薩行五行成不動故云住菩
薩¶心六依心成德故云成寂解脫七德成離¶相
故云不念著所行入離相入證故云住¶淨道九
證成攝果故云受記受記義如下¶離世閒品中
具說二大悲行中二先念衆生¶無善有惡二爾
時菩薩下興悲濟度又前是¶大悲増長二是大
悲隨逐前中二初眀由¶癡愛故流轉生死謂不
知苦不見滅闇¶無信不斷集心不眞者遠離道
此上癡過¶也常行染者是愛過流轉者由前癡
愛集業¶故苦果相續二不見佛下眀由耶見慢
故¶受種種苦於中二初由鄣故不遇正人法¶是
故起耶見二不求下眀由慢故謗正人¶法入魔
耶境於中初不求善友二聞空生¶怖者拒聞正
法三不正思故謗四弃捨等¶眀倒修行下明由
此耶慢著有受苦二¶爾時菩薩
<pb:KR6e0004_TKD_47-0569a>
探玄記第六第三十七愊見下
結一悲心増長不著自善二大¶悲隨逐中三先
起化心次顯無著後成化¶行前中初揔顯意謂
爲多衆生各經多刧¶各無蹔離不去如毫端眀
大悲心隨逐衆¶生如犢逐母等二別顯悲深謂
多處各多¶時爲化一生多生亦爾念念不絕眀
無閒¶修下一一毫處具等眀起化行是長時修
¶也第三大智照理以眀無著所由於中先<md:KR6e0004_T_006-0225c>¶有十
句直辨無著後何以故下釋成所由¶釋中先徵
問何故菩薩一切不著下釋中約¶八喻顯一謂
揔釋以觀一切緣起法界非¶有爲有猶如幻故
是故不著下次第遣疑¶疑云世閒幻火不成燒
用佛今出世廣益衆¶生豈同彼耶釋云如電亦
有照闇等用豈¶是實有然電有三義一忽有義
二照闇義¶三速滅義佛果三義一卽寂起用是
忽有¶義二卽用恒寂是速滅義三寂用無礙廣
¶益衆生是照闇義此顯上於佛不著三疑¶云若
佛如電何以菩薩起行法徃求因旣不¶虛果寧
不實釋云菩薩行如夢安得是實¶然夢亦三義
一體無義二現實義令夢者¶見有故三有用義
与覺爲緣故如夢中因¶走遂便驚覺返顧無來
不走望自身本不¶動菩薩旣未成佛於自心大
夢未究竟悟¶是故修行亦有三義一證理故空
二無眀未¶盡故實三能成佛果故用謂於無眀
夢内¶懃勇多刧豁然大悟佛果現前返望夢中
都¶無所作順顧本性具德宛然如下第八地¶中
夢度河喻知之由此釋上文於菩薩行¶無著四
疑云若菩薩行如夢無所有何故¶經說此是菩
薩行此是二乘行釋云所聞法¶如響響亦
<pb:KR6e0004_TKD_47-0569b>
探玄記第六第三十八愊一中
三義一以聲谷等緣成義二無¶本義三言詮義
聖敎亦三一機感佛應二當¶體無本三稱根詮
示是故此敎是不說說也¶此等釋上於自行無
著五疑云向說果行¶等可狹是空世界事廣此
應爲實釋云如¶化化亦三義一神力持起二非
衆生數三<md:KR6e0004_T_006-0226a>¶有衆生用世界亦同一自識變起二
性相¶無實三盛貯有情此顯上文觀淨穢國心
¶無所著六疑云若土如化不有何故彼國¶有善
惡差別釋云報業起如摩㝹摩化身古¶德釋云
此名重化之身謂化上更起化是故¶因果倶化
故也今更問三藏師摩㝹摩此云¶意生或云意
成則意生身也彼身更起化¶故復云化身此亦
三義一兩化倶非有二¶兩相現宛然三有因果
生酬之用業果三¶義同此准知是故卽有是不
有也七疑云¶若業果倶空者衆生報類由何差
別釋云由¶心畫故畫像亦三義一平泯義以同
壁故¶二有高下義以畫工不失故三無礙義平
高¶無礙故衆生亦爾於眞如平壁心畫成像¶一
是空義泯同眞故二有義業果不失故¶心隨熏
變故三無礙義謂空有無礙則是¶全空相宛然
相顯無所有是故攝化不廢恒¶無所化故不著
也八疑云若衆生如此何¶故菩薩赴機說法釋
云所說法如實際謂¶卽此言說常同實際非謂
無言方爲同彼¶向來四門釋上利他行中無著
義第三就究¶竟滿足行中眀無著者於中三先
自行¶二化他三釋成前中三先行廣一念是時
¶速二滿十方是處廣三行大四如法界顯¶行勝
五如空彰行廣謂由照見法性而成¶此稱性之
<pb:KR6e0004_TKD_47-0569c>
探玄記第六第三十九愊一中行二明解廣謂
解知諸佛證理¶決定所有方便三釋成前二以
顯無著謂¶由了知自巳之心迅速一念能遍十
方世界¶頓成解行如前成就又知巳心性隨緣
而<md:KR6e0004_T_006-0226b>¶起則亦無起理事無礙無一定住故云迴轉
¶迅速由此故能稱法而起大行二大悲利他¶行
中先行後乃至下眀無著前中五句初¶覩勝生
喜二起大慈下自化不憂三未成¶下標其化意
謂成善調惡四遠離下眀起¶其化行五若聞下
在有正化謂一言音不¶同二造業各異三諸方
法則名施設四攝¶衆差別故云和合五趣向不
同故云流轉六¶所修各別名諸行七分齊差別
亦是所緣八¶得位亦殊九趣果不等十
我當下起願正¶化三雙釋可知¶第八尊重行
作五門初釋名菩薩願行深¶廣高勝可貴立
名二體性者以大願爲¶行體然是後得智故瑜
伽第四十七云悕求¶後後智殊勝性名願波羅
密多又以信欲¶勝解三法爲性又如起信論(云
云)三種類者¶唯識論願有二種一求菩提願
二利樂¶他願或四弘五願如瑜伽說或十願
如下¶說四巧能者由此大願通遍諸行由
資令¶高勝從此功能名尊重行¶五釋文辨相内
有二先眀自分行後彼菩¶薩下顯勝進行前中
有三初眀行起所依¶謂諸善根善是順理義根
是増上義生長義¶於中九句初一捻餘八別別
中一起行心¶堅二高出情表三行深難測四生
德廣多¶五證寂難動六行妙無對七取捨心息
八¶廣行同佛具此諸義故名尊重第二正顯¶行
相於中有四一内心堅謂起願
<pb:KR6e0004_TKD_47-0570a>
探玄記第六第四十愊行二念
¶二外緣勝謂逆順二緣魔是逆緣亦能成行<md:KR6e0004_T_006-0226c>¶三
行成尊重謂淨苦二行四願成不退第¶三此菩
薩下眀行成利益於中安住尊重行¶巳者結此
自分行巳成也念念下正明二¶利先自利中於
患轉離於德轉増理實通¶増一切行願約願顯
者以此是願度位故¶也下明利他由此菩薩内
具實德令外見¶聞皆不虛也第二勝進行中三
初修成尊¶重心行二依心修成尊重慧行三依
慧修¶成尊重悲行初中亦三先明修無礙心行
¶二菩薩如是下明修無盡心行三而菩薩下¶雙
結二行初中二先依理起化明無礙行¶二於衆
生數下明理事混融無礙之行初中¶法喻合問
旣不趣生死不趣涅槃應言¶不住此二中流云
何偏言不住生死中流¶荅遠法師釋云前不趣
二處是離有也不住¶中者是離無也謂生死無
處名斷中流不¶住此無故云不住中流今更釋
如東流水¶不住南岸不住北岸亦得說言不斷
北岸¶中流以中無別體約岸分故若爾南岸亦
¶得何以不言涅槃中流釋以所度衆生在¶此岸
故是故偏就生死而論約彼亦得問¶何以離岸
無別中耶答如於一衆生以¶如水之如來藏爲
彼岸如波之妄心爲¶此岸以卽波之水非動故
彼岸非此以卽¶水之波非靜故此岸非彼由此
義故兩岸¶倶存又以非動之水卽波故彼非彼
岸非¶靜之波則水故此非此岸非此非彼是謂
¶中流是故菩薩居中未嘗不則岸九少在¶岸未
嘗不則中依此義故菩薩是能化終<md:KR6e0004_T_006-0227a>¶是不能化
衆生是所化終亦無化以中邊相¶卽能
<pb:KR6e0004_TKD_47-0570b>
探玄記第六第四十一愊退失
應遠離者旣能具足佛法使能修道在緣不退
故云也初四失利他行後六失自利行勸令遠
離下第三有十種離生下九十句明四地巳上
至七地來出世閒行於中分三初三十眀因行
體廣二從十種名號下二十明行用殊勝三從
十種無量下四十顯行德成就前中初離生者
是捨有爲行故名離生又得無生故名離生又
顯行熱純離生澁等過患故名離生廣釋如婆
沙中又大小乘同辨離生位在見道今此寄在
四地巳上出世閒位於中初二約智悲次二就
捨著次三離惑就生若二乘捨惑離生不能隨
有親近衆生菩薩反此八離而不離九不離而
離十得果不捨因二有十種決定法者正以離
生之患能得法決定初五自分行一生佛種中
二入佛境界三解四行五成善後五勝進行一
住果體二得果用三順果位四同果身五同佛
住三有十出生佛道者於法旣決能從緣出生
聖道故云也於中初二順人信法次二願善不
虛次二時處廣長次二無閒普遍後二願行攝
生第二有十名號下二十句顯行用殊勝中初
十正以實德内充嘉名外響故云也菩提是所
求薩埵是能求之士以從所求名菩提¶薩埵於
中初四約¶所求菩提境爲名一揔舉菩提二約
¶過小乘三約過¶¶¶因位四約體勝殊次二約自行
爲名一惠無比二上精進次二約所知解爲名
一能示上法於衆生二能知¶十力於諸佛後二
約德爲名一福高二惠深又如瑜伽第¶四十六
云一切¶¶¶¶¶¶¶¶¶菩薩隨德假名有十六種所¶¶¶¶¶謂
<pb:KR6e0004_TKD_47-0570c>
探玄記第六第四¶十二愊¶¶¶¶¶¶<md:KR6e0004_T_006-0227b>¶¶¶¶彼¶人名一闡提也第
二菩薩如是下依無盡¶心修無盡德於中二先
直顯後釋成前中¶先依理起行後勝德自嚴初
顯福勝善能¶分別下眀慧深以照法原際名到
彼岸二¶悉分別下眀外化普應初身業普現次
意業¶無染後語業廣說二釋成中法喻合法中
謂¶雖於一切法離諸欲際而不斷自行之道¶不
捨化他之行是故依寂起行行德無盡¶令前二
利德相殊勝故也言功德無盡者¶德廣也入淨
法界者證深也合中二利可知¶三雙結者謂融
前二心爲一行故是故形¶奪兩相倶泯於中五
對十句初對約行修¶謂究竟是無礙心行以入
理息求故非究¶竟是無盡心行以生德無窮故
以生德則¶入理入理恒生德是故雙非下並准
此二¶約斷惑謂照惑性空無可斷離異本未¶照
故非不離三約證理謂由理無相非是¶可依則
由照此無依之理令智圓眀非是¶不依四約所
成謂證理之時約染空無可¶捨故非世閒淨非
斯有故非佛法又無¶染可猒無淨可欣五約位
非凡少謂得果¶是二乘四果等自下第二依心
修成尊重慧¶行於中初句牒前起後謂成就重
心是牒¶前心也修習菩薩行者正眀依前修習
智¶慧之行於中二初眀照行入理智二譬如<md:KR6e0004_T_006-0227c>¶虛
空下理行雙融智前中初眀化行無敎二¶自行
無念前中初五對十句正顯可知二何¶故下釋
成於中無受無轉者無正法可領¶受無邪惑可
轉滅又不納異緣故無受正¶行堅住故無轉又
於上五對二乘等法而能¶不受於不教正理而
能不轉稱理起行而¶無退
<pb:KR6e0004_TKD_47-0571a>
探玄記第六第四十三愊歇故
云不退也二自行無念中二先¶正顯後釋成前
中行是寂滅時者牒前也¶不念等正顯無念此
同八地無功用行故無¶念也不爲十法動念謂
三昧三科三位内¶是正報外是依報内外具二
又根境識三亦¶得後一就位結以此位中雖修
大願而亦¶無念下釋中二先釋何以無念者以
了達¶諸法平等之中無有智行而能趣向所緣
所¶成故無念也後釋何以無向者以能向所¶向
無二故無二亦離故云無不二也又此¶亦是釋
前起後謂理行不二釋前也雖合¶而無二然能
所宛然故云無不二此起後¶文也二理行雙融
智中二初正眀理行無礙¶二此菩薩下眀功成
德立前中二初法喻標¶起謂無差別顯行同於
理行相泯也非不¶成等眀理同於行行功存也
此二是一行¶准喻中只非無此無差別之虛空
非謂¶有餘物是則法中非不成此無差別之正
¶覺非謂無別無別約理成等約行此眀以無成
¶爲成思之下釋中先釋無行之行後釋行¶卽無
行又初眀理不違行行攬理而成功¶後眀行不
違理理泯行而歸寂先釋初義¶謂攬理之行雖
万行而恒寂此是入地之行<md:KR6e0004_T_006-0228a>¶也於中初一句正
顯眞理不違正行下彰¶卽理之行相先自利行
二調伏下利他行不¶壞因果結二行謂不礙存
故不待壞故也¶下釋行不違理可知二眀功成
德立中有¶二初於佛能等謂三世如來皆同成
此無礙¶之行今亦得彼是故同也此是捻下別
辯¶初顯内本覺故云不斷佛性二行雖卽理¶而
造修恒起故云不壞正法是故等佛二於
<pb:KR6e0004_TKD_47-0571b>
¶探玄記第六第四十四愊
法能興初句捻辯才下別顯有三初興法¶之辯
無染二安住下眀興法之智無畏三不¶捨下眀
興法之行無著第三依慧修習尊¶重悲行於中
初眀牒前起後菩薩如是成¶就尊重智慧者牒
前所成深智慧也修菩薩¶行者依彼修此大悲
行也下正顯中二先¶捻標悲行之意謂先化令
出障敎化成下¶化令住道又前令出惡難得人
天益後令¶出生死得解脫益二如是敎下以事
考心¶顯成悲行於中有二初眀心無異求二伹
¶欲調伏下唯爲益生前中先直辨後釋前中¶先
惡人後善人謂設彼惡人各有眀惠善友¶滿世
閒我終不爲名利等故競化爲修又¶釋菩薩終
不於邪見惡人捨化以彼不顧¶思不得名利故
於眀惠善人而攝化以彼¶顧恩得名利故云我
不爲善人得名利¶處修菩薩行下釋無異求一
縷是利中極¶少一愛言是名中極少少尙不爲
況多也¶二唯爲益生中亦先直辨爲他調者授
三¶學淨者令斷惑度者令得果下釋中先徵¶何
以不求巳安伹爲益生釋云一切諸佛<md:KR6e0004_T_006-0228b>¶法如是
者舉佛類巳下彰巳同佛於中初¶化心同二欲
令下化益同
¶第九善法行中作七門一以得善巧智力¶說
法爲機故名也二來意者大願漸淨増¶成力
度又(云云)三體性者又依攝論以¶後得智大悲
無邊智能爲體四業用者依¶攝論有二種一
思擇力能伏一切正行等¶所對治障令不起二
修習力能令一切善¶行堅固夬定五種類者
或二力如前又¶有十種如前後說六差別者
<pb:KR6e0004_TKD_47-0571c>
探玄記第六第四十五愊此位同第¶九地無礙
辯力故也以約圓敎此位滿後¶則便成佛
不待餘故文内顯之可見¶七釋文中四一標二
辨三結四歎第二辨¶相中二先目分行後勝進
行前中初捻顯¶其相有三句初以法益機謂能
以淨法¶除生熟惱名清涼法池二弘揚正法謂
以¶持辯弘顯正法名守護三弘法之益謂以¶十
身多刧宣化不絕名佛種不斷是故智論¶云令
般若流行世閒則是佛種不斷此之謂¶也此等
亦是略顯善法行名下別辨中有¶四一持成就
二說成就三問答成就四語¶益成就初中由持
法不忘方能演說故先眀¶之十中皆初眀持體
後顯業用由持法分¶眀故云清淨依此說法故
無障礙此是捻¶句餘九是別初四持起四辯五
由行入佛¶境諸佛爲說一切智甘露之法灌其
心頂¶持此不忘說稱物機故今歡喜六由内自
¶證法故起同證之辯無盡七由入同理之¶辯故
說文義廣多無盡入由善正方言故<md:KR6e0004_T_006-0228c>¶能異異言
論名無量辯與前何別前據語¶圓義足故名正
語又是當義之語故別於¶此也九能現身同佛
歎不可盡下顯業用¶可知第二隨所應化下眀
說成就中二初¶正顯說相二隨所應於一一下
眀開化無礙¶前中初眀所應之機三句一隨多
所化執¶機二各各以彼所解言音三各隨彼根
冝¶聞差別下正爲宣說稱化心名不違悲¶二開
化無礙中初多音開化無有障礙一¶設有下以
一音開化無礙自在又前是一多¶後是多一此
二無礙是一圓音第三爾時下¶眀問答成就者
有四義微細過前說成就
<pb:KR6e0004_TKD_47-0572a>
¶探玄記第六第四十六愊一前
伹云世界未顯微細處自在初假舉¶此中一毛
頭一念中有無量衆二一念類餘¶念乃至盡過
未刧三異語異問四菩薩無怯¶畏言設一切衆
生問尙一言答況此少衆況¶以多言此眀智力
辯才有餘自在此在地¶前得此自在者是圓敎
中普賢位也若餘宗¶未得如此如瑜伽等說第
四語益成就者¶顯上所說言具義利五句初句
捻二言具¶深惠三能成福藏謂受持生福四照
理周¶備五能成果智第二勝進行中二初捻標
後¶如此下別釋前中初牒前謂自分行成故云
¶安住同下初地中安住地分次標二利兩章¶二
釋中二先略後佛子下廣前中先釋自¶淨前自
分中伹言於三千界現佛三業今¶顯過彼故云
如三千乃至不可稱數世界身¶口可知於一切
法無礙眀意業淨作佛事¶者眀此三業所作下
釋益他謂以前自淨<md:KR6e0004_T_006-0229a>¶之三業能作化他事二廣
釋中二先廣前¶自淨後廣訶薩下廣前利他前
中初標數¶二別釋十身作五門一辨體性者以
淨¶法界及根本智幷後得智三法爲體如文可
¶見又捻唯境智爲性又境智雙融唯一法界¶爲
性二釋相者一一身皆先標後釋初中¶理無不
證故入無邊法界世無不超故滅¶一切世世滅
理現爲法界身二理無能滯¶故向未來世無不
生故一切趣生前則超¶世令盡此則遍世同生
三雖遍趣同生然¶住寂不動故云不生四雖卽
生不生然彼¶趣中身恒不滅此不異不生而不
滅者言¶不及故言語道斷五彼離言身無有實
狀¶以則是眞如故又釋以眞如爲身然眞
<pb:KR6e0004_TKD_47-0572b>
探玄記第六第四十七愊離¶相
故云不實以是理性眞實故是故離實¶也六離
癡者體出妄染隨應者淨用無礙¶如曰出雲照
用自在七雖起應用常無來¶去離死此等釋成
准此定出分叚生死八¶非但用無來去亦乃體
無變壞亦是緣不¶能沮九非直不爲四相所遷
亦乃妙絕¶三際不可以巳未等言而取故十無
相無¶礙相通名身者皆有依止義故也三相
¶攝者有二門一約三身謂此中法界不實不¶壞
一相此四是法身不生不滅無來去無¶相此四
是實報身未來離妄此二是化身二¶約十身三
初約下離世閒品說十身(云云)¶二約勝天王經十
身云云三約法集經十身¶(云云)四得處者有四位一或唯
地上得如勝¶天王及法集經十身此約三乘辨
二或唯地<md:KR6e0004_T_006-0229b>¶前得如此所說三或通二得如下離
世閒¶十身四或非地前非地上得如三身十佛
¶等果位得故五定分齊者若三乘中菩薩¶地前
必是分叚之身地上方有變易身除迴¶心二乘
地前亦有是故此十非彼所攝若一¶乘中有二
說若攝方便言地前地上倶有變¶易以一一位
終至佛地故若就自敎言倶¶是分叚以白淨寶
網轉輪聖王得普見肉眼¶等是十地菩薩故如
下文說又如善財童¶子以分叚身至普賢位然
並是卽法門之¶分叚故非過患也第二廣前益
他者先牒¶前起後謂依此十身化導衆生句別
有¶十一生善二離苦三住樂此上世益四¶示其
出路五令其趣入六令解俗諦七令¶得眞諦八
令其斷惑九令成因位十示¶果令向¶四歎中初
作清涼他捻歎也得佛法底釋¶能作
<pb:KR6e0004_TKD_47-0572c>
探玄記第六第四十八愊法池所由也又初結
歎前自分後結¶歎勝進也¶第十眞實行中亦
作七門一釋名者依言¶依行成德稱言行不虛
故云眞實眞實¶卽行持業得名二次第者
行力轉勝増入¶實智三體性者以後得智用
爲性兼以¶大悲等四業用者依梁攝論不住生
死¶涅槃是智用利益凣聖是智所成事五種
¶類者有二一照物機智二授法藥智又¶有十
智如下說六所成者以此位同下¶第十地滿足
相故智波羅蜜増上餘行無不¶皆具是故此位
行滿巳入普賢無邊境界故<md:KR6e0004_T_006-0229c>¶下文云入因陀羅
網法界自在成就如來無¶礙解脫等也七釋
文中亦四標釋結歎釋¶中三初舉本誓言二此
菩薩下依言成行三¶得一切法下行成德立又
初卽言實二行實¶三益實初中亦三初捻標舉
二略釋三此菩¶薩成就下舉事廣釋初中如說
能行者謂行¶稱初誓而成顯先言實也如行能
說者言¶稱終成之行顯後言實也由此始終實
言¶無二故名第一誠諦之語然此始終二誠實
¶言捻有三類一約自行如菩薩初誓言捨¶眼若
有乞至如言而施有問其故答爲¶菩提此言何
證便發誓言事若不虛令眼¶平復表非妄語眼
隨言復此則初言能¶起行後言能増行二約利
他行如菩薩初¶誓度衆生如言救度縱自行滿
亦不就果¶要稱本誓以盡生界此亦初言能起
後言能¶滿三約因果謂如菩薩初發誠言要修
万¶行當成佛果如言行滿後果成佛師子吼¶言
我獨尊等此卽初言辨因後言顯果下¶云人中
雄大師子吼等是此門也
<pb:KR6e0004_TKD_47-0573a>
探玄記第六第四十九愊上三
義中¶於此行内義通具三文唯後二可知二略
¶釋中二句初釋如說能行謂如言起行故¶云實
語證入諸佛平等實性起入理行也¶善根齊等
起緣事行也二釋如行能說謂¶雖成廣善而不
乖化志不失先言故無¶二語以終不改始故名
無二此卽初能行¶故實後終不改故無二也此
並三世諸佛同¶行順佛果智故言隨順等也三
廣釋中二¶初行德雖高而不捨本誓二何以故
下釋<md:KR6e0004_T_006-0230a>¶不捨意初中先成十力智顯德尊高後而
¶不捨下眀不捨本誓救攝衆生菩薩之行¶十力
之義如淨行品處巳釋淨名經云雖¶得佛道轉
於法輪入於涅槃而不捨於菩¶薩之道是菩薩
行下釋意中三初反釋謂¶舉失違誓自誡不應
二我當下順釋謂酬¶遂本願以理白開三何以
下轉釋謂憶本¶念今令心勇捍於中二先憶本
謂言發自¶裏豈還自食此恐違本誓失二是故
下念¶今謂由非他所請而能廢自爲他是故令
¶自德成殊勝今若捨救使乖此德此恐違¶現德
失由前起後故云是故也又釋我於¶衆生是有
勝德堪爲救度若捨不救則違¶此德於中六句
皆初標後釋一無著故勝¶二能調故上三解空
離闇四願滿巳得五¶具德能變六佛念能攝上
來成立本誓顯¶不可違¶自下第二依本誓言而
成所化於中三句¶初由前不捨得此度生無上
智慧二隨一¶切下正眀救度三隨其等眀成滿
本願謂¶如言所作無不究竟故云滿足巳也¶自
下第三行成德立者謂此位滿成就普賢¶法界
圓眀自在之德於中有二先成因滿¶足後
<pb:KR6e0004_TKD_47-0573b>
探玄記第六第五十愊
摩訶薩住大悲下眀成果德備以德滿¶菩薩具
此因果二用故前中三先標二利¶二釋顯成滿
三此菩薩義身下結德無盡前¶中得自在智標
自行滿也令衆生淨者標利¶他圓也二別釋中
二先顯前自在亦二一¶眀身無不至等空法界
無量無礙者眀一<md:KR6e0004_T_006-0230b>¶處現卽一切處現故也無依
者眀身起無本¶故得自在二眀身無不容内含
一切謂三世¶閒等悉身内現由此法界之身堅
含三位橫¶該九世是故未來諸佛亦於中現二
此菩薩¶下顯前令衆生淨於中三先知化器二
隨¶其下現身說法亦是化自身内之衆生三於
¶化不著謂以諸幻法化夢衆生是故雖化¶恒是
無化三結德無盡中二先由前外化¶滿顯量智
無盡二入諸三昧下由因行圓¶現理智無二衆
生依二者擧凣顯聖上來因¶德竟同等覺位也
智度論第四十復次十¶住菩薩與佛無有差別
如遍吉文殊師利觀¶世音等具足佛十力功德
等而不作佛爲¶廣度衆生故乃至云是諸菩薩
於餘菩薩¶爲大比於佛不能遍知如月光雖大
於曰¶卽不現解云彼約十地名十住是第十地
¶同此第十行中業用也第二同果德用中¶初牒
前起後得佛下正顯所成此同妙覺¶位文中通
成如來十種功德智一得佛圓眀¶十力智二入
帝網法界智三成佛無礙解脫¶智謂不思議解
脫如不思議品說有十種四¶成人雄無畏智謂
吼其實德故也五得轉¶大法輪智謂法王宣法
故六成佛無礙智¶顯無微細礙無眀七絕生死
下成佛無垢¶智顯無微細著無眀亦顯變易盡
<pb:KR6e0004_TKD_47-0573c>
探玄記第六第五十一愊處也八¶廣益衆生智
九興護正法智十無功攝化¶智謂能盡同古佛
攝化方便下結及歎可知¶上來正說竟自下
第二眀說利益有二初¶動地者生信功德二兩
供等者是敬重功德<md:KR6e0004_T_006-0230c>¶有四一雨供二作樂奏十
行曲三天光四¶天音讃十行德上來捻是一
世界中說十行¶竟自下第二大叚眀十方無盡
世界所說十¶行供等亦爾與此合同結成一部
謂一十¶行卽一切十行故也上來一說一切
說捻眀¶說分竟自下第六眀證成分於中二初
¶眀此處證後眀一切處證前中四初眀菩¶薩來
集二歎此所說三各舉證事四是故下¶述意成
證問旣由行法圓融令彼菩薩世¶界諸佛同名
功德何故此處佛及世界不名¶功德答此經中
凡是所證皆悉同是盧舎那¶佛世界同是華藏
娑婆其說法菩薩卽從法¶受名凡是能證必同
法名以主伴異故若¶此處望彼此爲能證卽此
名同彼彼名同此¶是此經中規例宏致之所爾
也上來十方¶各十万刹同說十行捻屬於此一主
之伴猶¶自非是十方主攝是故後更結於十方
眀一¶切處同證上來一證一切證揔眀證說
竟第¶七重頌分中二先敍意後正頌前中句
別有¶十一觀十方顯同說二觀眷屬令樂聞下
¶正顯說意三爲令紹果四爲令淨因五¶願堅六
行續此上自分七勝進攝佛此上¶自德下眀利
他八說十行衆生善根差別¶令物習學九量器
授法十揔結此等並約¶因門而說故倶名種又
是性種之位故也¶正重頌中七言五言梵本無
別倶以四句¶爲頌揔有百一
<pb:KR6e0004_TKD_47-0574a>
探玄記第六第五十二愊偈耳
此中偈頌與前長行¶文勢不同略論五例一前
則約位始終布¶列而說今卽會融前說令無始
終是故一<md:KR6e0004_T_006-0231a>¶一行中具一切行也二前約別行此
明普¶行以普別無礙二文㸦顯三前唯約因此
¶通果行以因果圓融爲此行門法界故也¶四前
約同敎攝彼中根今顯別敎被斯¶上達以同別
無礙爲一圓敎故也五前約¶不雜辯才此約任
放辯才說不得次言辭¶不斷故也文中有二初
有五偈歎佛功德¶令人願求二十方一切下頌
菩薩行令人¶習學顯此位中具因果二行故又
爲由佛¶加說故先歎佛由行所說故後頌行前
¶中二初二頌歎舎那佛此化主故於中初¶一歎
佛無垢無罣礙智次二句歎佛勝德廣¶大後二
句歎佛證行圓淨二歎十方佛以¶是助加故於
中初一顯二嚴果滿謂解眞¶惠深無等福勝速
究滿果次一眞悲廣益後¶一顯智斷德齊第二
頌菩薩行中三初七¶言六偈頌前本分中行業
不思廣如法界究¶竟如空二句句廣分別下頌
前說分十行差¶別未後四偈結歎顯勝前六偈
中顯六種¶行業皆不思議初一見佛離妄行二
見理¶越德行三無功廣大行四寂用無礙行五
願¶堅尊勝行六攝位多門行各一頌顯可知二
¶頌前十行中初一捻說十行下別顯中初¶六偈
頌歡喜行於中初三無畏施一離害¶益生二濟
苦令安三語意受惱次二法施¶一究義二說敎
後一財施百福者涅槃經¶說下中上上中上上
五品心中各修十善卽¶爲五十始修五十終修
亦爾故有百福百¶福嚴一相也第二善入
<pb:KR6e0004_TKD_47-0574b>
探玄記第六第五十三愊下五
偈頌饒益行<md:KR6e0004_T_006-0231b>¶於中初一頌律儀戒謂過不能動
次二頌¶攝善法戒一順法行二離二行次一偈
半¶攝衆生戒一化處上半化行下半捻結三聚
¶第三智慧不可量下四偈頌無恚恨行於中¶初
一法思勝解忍次二安受苦忍謂自修行¶時有
苦堪耐一忍心苦謂上半舉所修心¶無怠眀心
安忍二忍身苦亦上半舉所修¶身行無礙眀身
安忍次一他不益忍上半舉¶所忍境菩薩悉救
舉益翻損正眀能忍第¶四修習佛法下五偈頌
無盡行於中初二加¶行精進一頌前勤修精進
等十句二頌前欲¶悉知衆生根欲性等故修行
精進次一被甲¶精進頌前爲衆生受地獄苦等
後二無猒足¶精進一智光遍益物後一神力常
益生故無¶足也第五善解下二偈頌離癡乱行
於中一¶現法樂住禪上半加行頌前分別世閒
色法¶經論等下半住定眀惠彰離癡不動顯離
¶乱後一引功德禪無盡地者頌前聞受正法¶乃
至多刧不退忘等第六無量下二偈頌善¶現行
前加行正體略不頌後得智中一大智¶自行頌
前而亦不捨菩提心等二大悲利他¶頌前不捨
化衆生増大慈等第七佛甘露下¶四偈頌無著
行於中初一頌前受眞記以¶方便度此中滿足
故云究竟也次一頌前¶悲念衆生等後二頌前
於語言道心無著第¶八安住下八偈頌尊重行
於中初一頌前深¶解法界住無相住次一頌前
於無量却行菩薩¶道不計衆苦而生憂惱等次
二以普眼見佛¶亦是頌前與三世佛等次一
延促解脫是不<md:KR6e0004_T_006-0231c>¶思議解脫亦得頌前非究竟
<pb:KR6e0004_TKD_47-0574c>
探玄記第六第五十四愊非不究竟等次¶一頌
前若有衆生恭敬見聞皆得住不退轉¶等次一
頌前心常愛樂諸佛妙法後一頌前¶不離一衆
生著多衆生等第九具足智下三¶偈頌善法行
於中初一頌持成就清涼法池¶等也次一頌說
及問答成就等後一依定¶現身頌前金色身及
十身等第十究竟下四¶十六偈頌前眞實行於
中分五初三捻頌¶初一忍智過盡次二身土無
礙一如意通一¶幻通次二有七偈頌前言行相
應於中初¶三偈頌所成十力智次一頌正言行
不虛下¶三偈頌入二世佛性及善根等三深入
智海¶下有十二偈頌前依誓起行如言攝生上
文¶略此中廣於中初三授眼雨法次二堅信¶知
心化次不思下四偈顯三業自
在化次二¶知根授法後一結歎顯勝四彼智無
与等¶下九偈頌前所成因滿之德於中初四二
嚴¶兩利滿後五三業二用極一身二意三語¶四
身用五語用如次應知是上文此菩薩¶義身味
身不可窮盡也五修習佛解脫下十¶五偈頌前
所成佛果德於中二初七偈別頌¶上文後八通
頌彼德前中初一頌前成如來¶無㝵解脫人雄
無畏等次一頌絕生死流入¶智慧海饒益衆生
等次三八相恒寂頌前窮¶盡諸佛方便大海次
頌前觀不二地等次¶一頌前護三世諸佛正法
下通頌此行德¶於中八偈初四二利成滿德先
三自利中¶初一偈歎色根勝偏歎眼耳及身是
通性故¶不論鼻舌次二歎心勝一惠一定又初
<md:KR6e0004_T_006-0232a>¶歎通歎智後一歎定歎惠下一利他次一¶切知
見下四偈三業殊勝德一生處勝二言
<pb:KR6e0004_TKD_47-0575a>
¶探玄記第六第五十五愊
辯勝三身光勝四應機勝第三四偈捻結十¶行
歎以顯勝可知
¶十無盡藏品¶第十八釋名者標人別法故云
菩薩之十藏非是¶人法合目謂此十種是諸菩
薩所行之法菩¶薩之十藏依主立名一周圓數
依則說十¶含攝藴積出生名藏此一一藏内含
法界體¶非限分故云無盡二一一各攝一切行
相¶故云無盡三一一皆能出生果德無有窮¶竭
故云無盡無盡卽藏持業釋約十帶數¶菩薩依
主三釋可知二來意者有五義一¶爲答普光
十藏問故二前眀正位今依位¶起行故也同上
梵行品三前眀約位別行¶此辨始終通行四前
行位成立今辨淨治¶彼行同十地中信等十行
五前自分究竟今¶勝進趣後同上眀法品准問
應在迴向後¶今此辨者伹藏有二義約藴攝義
在十行¶後約出生義在迴向後義通二處問荅㸦
¶顯三宗中作二門先通辨藏義或一同一¶法
界藏或二謂大少或三謂契經等幷三乘¶等或
四加雜藏或五謂名相等或六謂大小¶各三或
九謂獨覺亦三或十如下離世閒品¶或無盡如
此品二別顯此宗者此中正十¶種行法該始括
終具足普賢法界行德爲¶此品宗四釋文中
通文及義捻作六門¶一舉數二釋名三體性四
攝行五釋相¶六結歎初中功德林說者以是
會主故又<md:KR6e0004_T_006-0232b>¶表此行法衆德建立故三世同說者
謂佛出¶雖異同說十藏顯此十種法界之行如
大¶王路三世無易故云同說二釋名者捻¶名
如前別中信者於實德能深忍樂欲心淨¶爲性
<pb:KR6e0004_TKD_47-0575b>
探玄記第六第五十六愊對治
不信樂善爲業由此含攝出¶生諸德故名爲藏
則持業釋也下並同此¶二防非名戒三業善爲
性止惡作善爲¶業三慚者依自法力崇重賢善
爲性對¶治無慚止息惡行爲業四愧者依世閒
力¶輕指暴惡爲性對治無愧止息惡行爲¶業五
餐敎度多聞惠爲性聰敏爲業六輟¶巳惠人無
貪思爲性破慳爲業七惠者於¶所觀境簡擇爲
性斷疑爲業八念者於曾¶習境令心眀記不忘
爲性定依爲業九持¶者住持所記念惠爲性經
久不忘爲業十¶辯者巧宣所持以惠爲性應機
爲業此上¶十中信慚愧念惠此五各當體得名
餘五功¶能受稱謂戒施行用立名聞持辯智用
爲¶目三體性中有二門一約相謂信慚愧¶是
善十一中三法各當自體爲性念惠是別¶境五
中二法亦當自體爲性戒以三業¶善思及表無
表爲性施以無貪相應思爲¶性依智論持以定
惠爲性聞辯二種倶¶以惠用爲性二約融通謂
捻是一法界之¶行隨義說十一是法界性自澄
淨義如清¶水珠二法界性自離過義三四倶是
法界性¶能滅過義五法界攝德廣多義六法界
自性¶放捨義七法界自性開覺義八法界自性
眀¶照義九法界自體任持義十法界隨緣應機
¶義是故一法界爲性四攝行者作七門一<md:KR6e0004_T_006-0232c>¶約
二利分別別論前九爲自利後一爲利¶他通論
皆具二行二約本未分別初一是¶行本故上云
信爲道元功德母等餘並依成¶故是未也三約
正助分別惠正餘助四約¶資導分別惠爲能導
餘爲所導餘是能資¶惠是所資五約財守
<pb:KR6e0004_TKD_47-0575c>
探玄記第六第五十七愊仲*分別前七則是
七聖財¶由念持守護使不損失由辯販致令得
増¶長六約行相分別初四離過行一是本二¶防
未起過三四殄巳起過餘六修善行聞是¶修始
施惠修次六度皆修舉初舉後中閒¶可知後三
修終初二自熟後一化他七約¶生起次第分別
信爲入法之初是故先辨¶依信起行離過爲先
故次眀成戒或有犯¶深生慚愧莊嚴戒行令其
光潔故云有¶二白法能救衆生過旣防離將増
善品要¶以博聞爲首爲求所聞要必捨自内外
¶旣亡私爲法必正惠現前正惠旣現必湏¶溫念
増眀正念旣眀必須憶持令久持旣¶不忘要須
辯說於他令二利行圓方爲究¶竟五釋相
中釋此十藏則爲十叚就¶初信中四謂標釋結
歎釋中二先眀修相¶後成就如是無量下眀修
成前中三初眀對¶法起信二眀由信故聞法不
怖三何以下¶釋不怖所以又釋初信理法次信
敎法後¶信果法初中信十法於中初三信所執
無¶相空謂情有理無名空空無空相名無相¶無
相故無所願求次三信依他無生一緣¶起無作
二如幻不實三無體自守後四信圓¶戒無性一
性德無量二勝故無上三深不可<md:KR6e0004_T_006-0233a>¶到四常不可
生又初一切法中量不可得¶上亦不可得上文
云上相不可得故號爲¶無上此之謂也二由信
故聞法不怖於中¶十句初二於勝上法不怖次
四廣多法¶不怖何者所化謂衆生界以何法化
謂法¶界何處化謂盡空界化置何處謂
涅槃界¶後四寬遠法不怖謂三世入刧爲十世
也¶此十中不思有二義一則無所有而
<pb:KR6e0004_TKD_47-0576a>
探玄記第六第五十八愊守具
說有¶故非可有無所能思議二此等十法並無
¶邊無盡非餘位智能知故云不思由二¶信故聞
之不驚一由信達三性三無性理¶故聞初門不
驚一由仰信佛智平等無量¶無邊此旣佛智所
知我亦隨信此聞後門而¶不驚也初義如前顯
後義釋中彰故也三¶釋中先徵後釋釋中初一
句顯信佛心堅次¶句眀前十法是佛智所知故
云佛如是知也¶彼境廣大佛云何知良以佛智
亦如彼境無¶盡無邊故彼旣佛知菩薩信佛故
不驚也¶十方下釋佛智是可信所由先大用不
虛¶故可信二彼諸佛下明體無増損故可信¶於
中有十不此文顯佛智非生滅法同無¶爲也第
二修成相中二初一句捻乘如來乘¶趣於佛果
二別顯中先成行體有八句一¶種所信故無邊
二體堅不退三所信不雜¶故名不乱四緣不能
沮五深信離相六信¶從惠起涅槃云從聞思生
也又有惠之信¶名有根無惠而信長無明無信
而惠長耶¶見信惠具足方得入法故梁攝論第
十一¶云由菩薩自證施故行施不由信他故行
<md:KR6e0004_T_006-0233b>¶施前信有根故成信後信無根故不成信¶七順
同古聖八家業法爾下顯行功能有¶四句一能
護法二能増因三能順果四¶德從佛生三是名
結四住此歎有二利可¶知¶第二戒藏中三謂
標釋結釋内二先開十¶章後一一牒章廣釋光
統云初一攝衆生¶戒次八攝善法戒後一律儀
戒又第二中不¶受外道烏鷄鹿狗戒等第四中
以先不犯故¶後無疑悔准此文似故犯一切戒
人往昔¶曾作五逆罪來是彼惡習也又涅槃經
<pb:KR6e0004_TKD_47-0576b>
探玄記第六第五十九愊守具
云¶何故持戒爲不悔故何故不悔爲歡喜¶故何
故歡喜爲悦樂故乃至爲得大涅槃¶故第五中
不食蘓益等爲更造立又斷穀¶服氣等法外立
制等第七中若以斷常見¶持戒則是雜無眀故
名犯戒第八中耶命¶或四種一方口食二仰口
食三維口食四¶下口食又十住論第二云誰名
五耶命法一¶矯異二自親三激動四抑揚五因
利求利¶矯異者有人貪求利養故若作阿陳若
¶著納衣若常乞食若一坐食若常坐若中後¶不
餘漿受如是等頭陀行作是念作是¶行得供養
恭敬我作是行或亦得之爲利¶養故改易威儀
名爲矯異二自親者有人¶貪利養至壇越家語
言如我父母兄第姉¶妹親戚無異若有所湏我
能相與若有所¶作我爲作我不計遠近能來問
訊我住此¶者正相爲耳爲求供養貪著檀越能
以口¶辭牽引人心如是等名自親三激動者有
<md:KR6e0004_T_006-0233c>¶人不計貪罪欲得財物作得物想如是¶言是鉢
好若衣好若戶鉤好若尼師檀好若¶我得者卽
能受用又言隨意能施此人難¶得又至檀越家
作是言汝家羙飯餠肉香¶羔衣服復好常供養
我我以親舊必當見¶與如是示現貪相是名激
動四抑揚者有¶人貪利養故語檀越言汝極慳
惜尙不能¶與父母兄第姉妹妻子親戚誰能得
汝物¶者檀越愧恥俛仰施與又至餘家作是言
¶汝有福德受人身不空阿羅漢常入出汝¶家汝
與坐起語言作是念相檀越或生是¶心更無餘
人入出我家必謂我是是名抑¶揚五因利求利
者有人以衣若鉢僧伽梨若¶尼師檀等資生之
<pb:KR6e0004_TKD_47-0576c>
探玄記第六第六十愊物持示人言若王王等
及¶餘貴人與我是物作是念檀越或能生心¶彼
諸王貴人尙能供養況我不與是人因¶以此利
更求餘利故名因利求利第九中¶諸法無行經云
若見破戒人不說其過惡¶應當念彼人久久亦
得道問涅槃云見破¶戒者應當擯黜呵嘖舉處
當知是人得福無¶量此文何故將護不呵豈爲
攝生答彼據¶慈心呵令悔過以根熟故此約護
彼恐¶更増惡心根未熟故餘文可知三四二
藏¶慙愧者涅槃經云慙者羞天愧者羞人慙者
¶自不作惡愧者不敎他作惡慙者内自羞¶恥愧
者發露向人又倶舎論云無慙者若善¶人所呵
於中不見怖是名無慙無羞者於¶功德及有功
德人不尊重無敬畏心名無¶羞無羞者是無愧
經部說觀自身由過失<md:KR6e0004_T_006-0234a>¶不恥名無羞觀他身由
過失不恥名無¶慙又瑜伽菿法唯識(云云)慙藏釋
中三初念¶昔自他無慙之過於中先自後他也
六親¶者謂父母兄第妻子爲六二自惟下舉過
自¶誡三是故下正修斬行愧藏中三義同慚
¶可知第五多聞藏釋内二先所學之法後¶摩詞
薩下明其學意前中亦二先開十章¶後次第釋十中初
四約十二緣生(撿瑜)伽理實¶出世閒亦有無
取五藴今是取五藴擔苦積集¶故是世閒又約
小乘亦得又五分法身翻¶前五藴故爲出世又
理實有爲更通餘位¶今取三界及衆生並是惑
業之所爲故是有¶爲於無爲法中一開合者或
唯說三謂虛¶空擇滅非擇滅此約小乘或說四
加眞如¶如掌珎論說或說六加不動是第四禪
及¶滅定如百法論等
<pb:KR6e0004_TKD_47-0577a>
探玄記苐六第六十一
說此二約初敎初說或¶說八於眞如中開善法
眞如不善法眞如¶無記法眞如如瑜伽對法說
此約初敎終說¶四中擇滅有二義一滅惑鄣名
擇滅滅定¶鄣名不動及滅定是故捻攝在擇滅
中也¶人中欲漸展一切法悉眞如故開善等三
¶性詮門顯示二假實者唯眞如無爲是實餘¶並
是假以於如上假建立故如佛地論說¶(云云)又眞
如中亦二一安立是相分故二非¶安立非識現
故初假後實三轉異義者如¶此文六無爲一事
無處名虛空二性淨之果¶名涅槃三無閒道數
斷結所得名數緣滅¶四餘緣不起名非數緣滅
五十二因緣是無爲¶者依倶舎論僧祗部犢子
部並說十二因緣<md:KR6e0004_T_006-0234b>¶是無爲法以如來出世若不
出世此法常住¶故經部師破如彼說又遠法師
別涅槃經¶釋就人論三世流轉是其有爲廢人談法
¶法相常定故曰無爲如十二因緣陰界入等¶一
切皆然如涅槃經說今釋以此緣起各¶無自性
各無造作故名無爲涅槃云十二¶因緣則是佛
性又大品云菩薩觀十二因緣¶猶如虛空不可
盡等六法界者是如來藏¶體實不生滅故是無
爲又於一眞如義立¶此六一無相義二所證義
三戒盡義四性淨¶義五隨緣義六不變義亦是
爲因義有記¶中四諦等者約順理善有可記錄
故上來¶多是小乘法下無記中虛妄法不可記
錄故¶也智論說十四難此中十六種倶舎論有
¶外道名郁胝歌此云能說問佛世閒有邊¶無邊
等四此約始終爲問常無常等四約¶斷常問所
以不答者若彼執我爲世閒巳¶我無故答
<pb:KR6e0004_TKD_47-0577b>
探玄記第六第六十二愊不應
理若執一切生死名世閒¶四答亦不應理若世
閒常住者無一人得¶涅槃若非常住卽一切皆
斷滅自然涅槃若¶具二必定一分不得涅槃一
分自然涅槃若¶非常非非常者應非得涅槃非
非得涅¶槃問若自得涅槃有何失答若自然得
者¶田涅槃至得隨屬道故如尼乾握雀不可¶定
答如來有異死等四問此約縛解問¶以外執梵
王及巳師巳得解脫名如來由¶觀問人意故佛
不答以彼執巳解脫我名¶如來旣執有我故佛
不答餘撿智論第二¶第十七瑜伽倶舎舎利弗
阿毗曇幷正疏捻<md:KR6e0004_T_006-0234c>¶計會具作之第三四句中如
去不如去等四¶中如來者如從前來何後亦爾
故云如¶來非是佛四句何別有人計神我与陰
一¶陰滅我亦滅若言還如來時去此語不受¶二
計我与陰異陰滅我不滅若言不如來¶時去此
亦不受三計我體常如虛空說有¶來去倶不受
四執我有麁細說無來去亦¶不受謂麤我与陰
一同滅故如去細我与¶陰異不同滅故不如去
不受第四四句中¶我是體衆生是用由我有衆
生依體有用¶二反此三雙存四雙反餘文可知
大況¶上來所學之法並小乘及外道等法爲知
故¶爲欲因此攝衆生故下眀學意可知¶第六
施藏中釋内先列十門後一一次第¶釋一一各
三標釋結初中由久宿習乃至¶自食亦有施心
謂捨所極要命受中夭附¶近死邊名㝡後難又
諸施中㝡在後故内¶施中少壯輪王者明難捨
能捨故内外施¶依瑜伽剪髪剔吐等爲内外此
中通依及¶正唯除妻子一切施中幷有妻
<pb:KR6e0004_TKD_47-0577c>
探玄記第六第六十三愊子故別也¶八過去施
中初舉所貪境二聞巳下以理正¶觀於中先直
觀體空不失方便後況其謝滅¶三菩薩下正成
捨行此三世施但捨自貪心¶与無貪善根相應
故入此中收又通論四¶句一捨而非施如三世
施二施而非捨如¶自食施身虡等三亦施亦捨
如前門四非¶施非捨如信藏等未來現在亦各
三義同¶上可知現在所貪中淨法内伹舉二乘
者¶以佛菩薩現在緣成非不求故不同過未<md:KR6e0004_T_006-0235a>¶謝
及未至無緣起故是故不同前第十中¶四初乞
至二菩薩喜三觀身過患四開意¶成施謂縱是
好物我尙應捨況此惡物又¶縱無所益我尙應
施況復令我得三堅法¶身財自在第七惠藏
釋中三初眀照法成¶惠二菩薩成下明惠成益
相三顯無盡義¶初中二先眀惠自照法後眀爲
他正說前¶中初捻擧所知二釋成能知深妙前
中以¶四諦歷知十法謂五薀無眀愛及三乘五
薀¶約染果癡愛約因此七皆當相是苦緣成¶是集
無性卽滅顯滅爲道以爲詮門顯滅¶故又是菩
薩巧迴成道具用故如論諸惑成¶觀分生死爲
涅槃後三約淨聲聞是人四¶諦爲法所行道品
爲集所成果爲涅槃十¶二緣是緣覺法無邊法
界是菩薩法又釋知¶聲聞卽是知苦以聲聞苦
是巳知故伹舉¶其位二提彼所行法則道諦三
彼惑習等未¶盡則是集諦巳有斷故法後說之
涅槃是¶滅緣覺菩薩准可見二釋能知中初問
意¶知有二種一隨相知如小乘人二稱理知¶如
菩薩人今伹言知於此二中是何知故¶云云何
知也下釋是稱理知有六
<pb:KR6e0004_TKD_47-0578a>
探玄記第六第六十四愊句一
捻¶舉因起二非我丁二句顯無二我上句明¶相
不實下句體空無三不取下三句眀對法¶離
染不取堅固對前上句不取所有對前¶下句三
知一切下釋不取所由二爲他說¶中初句標二
云何下釋釋中三初捻二何¶等下別於前十法
略擧九門以卽同如故¶不可壞也三何以故下
拙所由先徵現見<md:KR6e0004_T_006-0235b>¶色等是可破壞何以言不壞
釋以從緣¶起自他共言皆不到故色心倶離也
二菩薩¶成就下惠成益中二句一少功廣達二
自悟¶非他三顯無盡義中十句内初三自分於
¶中先二自利後一利他後七勝進於中初¶四自
利後三利他第八念藏釋中三初對¶境眀念
二菩薩下顯念勝相三菩薩住是¶下彰念益相
初中有十一念過去一生至¶多二念過去一刧
至多三念一佛至佛¶量四念一佛授記至無量
五念一佛出世¶至無量六念從一佛受經至無
量十二部¶經如別章七念一貪一時說法至無
量八¶念一法器根至無量九念一所治煩惱乃
¶至無量十念一三昧乃至無量二顯念勝¶相十
句一妙念者妙過餘人二淨念者所記¶分眀三
不濁念者不雜闇障四遍淨念者於¶法悉眀五
離塵念者於所念事不生貪染¶六離種種塵念
者不生餘結七離垢念者不¶計我能八光曜念
者廣照無極九樂念者¶樂修不息十無礙念者
發意卽知不待思量¶三彰念益中四句一世苦
不乱二根淨不¶染三念堅不壞四持法不錯第
九持藏¶釋内十一法一一品經乃至無量一
佛名三¶界名四刧名五佛記六一部經至
<pb:KR6e0004_TKD_47-0578b>
探玄記第六第六十五愊多七
會¶名八說法九根十煩惱十一三昧下結歎中
¶准佛境者顯因深徹果故也第十辯藏中¶亦
四標釋結歎釋中二先擧辯體謂後得甚¶深智
故二顯辯功能有二先自分二此菩¶薩丁勝進
自分中初應說不違典是捻顯下<md:KR6e0004_T_006-0235c>¶別辯於中二
先眀說自在說前所持十法¶也二何以故下釋
自在所由二勝進中二初¶捻顯謂法光辯演深
法二以廣長下別辯於¶中二先無礙說有四句
一眀說益二善入¶下於敎自在三入普照下於
義自在四不捨¶下眀不失自行後何以下釋無
礙所由謂¶此位卽是究竟位故成此滿空法界
清淨法¶身是無垢眞身故云淨也歎中十句一
無量¶者多門故二無分齊者一一皆無邊故三
多¶門無閒四和雜不壞五自體無斷六不爲¶緣
斷以非是可斷法故七言無怯憚八¶懸遠甚深
九廓然無底十攝法釋成第六¶結歎十藏初
一句結下歎勝歎勝中初一¶句結歎謂令衆生
得菩提故下十門別顯¶別釋唯有七句各標釋
一歎行利二行常¶三行廣四行巧五行多六行
堅七行入理¶是名下捻結歎也此後應有證成
及偈頌等¶文不足或是略故耳上來捻第四會
竟¶花嚴
經探玄記卷第六¶¶¶¶乙巳
歲分司大藏都監彫造
<pb:KR6e0004_TKD_47-0578c>
花